article_url,title,date,time,section,author,excerpt,text_body,feat_img_link,feat_img_cation,year,month,day
https://www.naftemporiki.gr/society/1939877/gynaikoktonia-stoys-agioys-anargyroys-mnimeio-pros-timin-tis-kyriakis-griva-exo-apo-to-a-t/,Γυναικοκτονία στους Αγίους Αναργύρους: Μνημείο προς τιμήν της Κυριακής Γρίβα έξω από το Α.Τ.,2025-04-01,20:32:50,Κοινωνία,,"Ένας χρόνος συμπληρώνεται σήμερα από την γυναικοκτονία έξω από το Αστυνομικό Τμήμα των Αγίων Αναργύρων, απ’ όταν η 28χρονη Κυριακή Γρίβα πήγε εκεί για να ζητήσει βοήθεια από τους αστυνομικούς. Όμως η απάντηση που πήρε ήταν «Κυρία μου το περιπολικό δεν είναι ταξί».","Έξω από το Αστυνομικό Τμήμα της περιοχής, όπου η Κυριακή δολοφονήθηκε από τον πρώην σύντροφό της, αποκαλύφθηκε ένα μνημείο προς τιμήν της. Μετά τα αποκαλυπτήρια, η μητέρα της γονάτισε μπροστά στην προτομή της κόρης της. Από την πλευρά του, ο πατέρας της δήλωσε: «Καμία άλλη Κυριακή δολοφονημένη. Θέλω να βλέπετε το μνήμα αυτό και να παίρνετε δύναμη κορίτσια. Κορίτσια σηκώστε το κεφάλι, κανένας ψευτόμαγκας δεν πρέπει να απλώνει χέρι πάνω σας». Στο σημείο παρευρέθηκαν, μεταξύ άλλων, ο δήμαρχος Αγίων Αναργύρων – Καματερού, Σταύρος Τσίρμπας, εκπρόσωποι της Τοπικής Αυτοδιοίκησης και πολίτες. Παρόντες ήταν και μαθητές από το Μουσικό Σχολείο Ιλίου, που τραγούδησαν μεταξύ άλλων το τραγούδι «Τακούνια για καρφιά», ένα τραγούδι αφιερωμένο στις γυναικοκτονίες. ",https://www.naftemporiki.gr/wp-content/themes/naftemporiki/images/N.PNG,Ανήμερα της συμπλήρωσης ενός χρόνου από τη γυναικοκτονία,2025,4,1
https://www.naftemporiki.gr/society/1931901/thessaloniki-nea-gynaikoktonia-skotose-ti-syzygo-toy-kai-pidixe-apo-to-mpalkoni/,Θεσσαλονίκη: Νέα γυναικοκτονία – Σκότωσε τη σύζυγό του και πήδηξε από το μπαλκόνι,2025-03-12,14:51:05,Κοινωνία,,"Νέα γυναικοκτονία διαπράχθηκε στη Σίνδο Θεσσαλονίκης, σήμερα Τετάρτη το μεσημέρι.","Άνδρας ηλικίας 53 ετών φέρεται να μαχαίρωσε και σκότωσε τη 44χρονη σύζυγό του. Η 44χρονη έφερε πολλαπλές μαχαιριές, βάσει των πρώτων πληροφοριών. Αφού διέπραξε το έγκλημα, ο 53χρονος έπεσε από μπαλκόνι δευτέρου ορόφου και τραυματίστηκε σοβαρά. Κατά τη διακομιδή του με ασθενοφόρο σε νοσοκομείο, ο 53χρονος υπέκυψε στα τραύματά του, σύμφωνα με το thestival.gr. Ο 53χρονος και η 44χρονη, και οι δύο υπήκοοι Αλβανίας, διέμεναν σε διαμέρισμα στη Σίνδο Θεσσαλονίκης. Κατά πληροφορίες του ΑΠΕ-ΜΠΕ, είχαν δύο κόρες (21 και 16 ετών). Στο σημείο κλήθηκαν να σπεύσουν δυνάμεις της Αστυνομίας και ασθενοφόρα του ΕΚΑΒ, καθώς και ιατροδικαστής. ",https://www.naftemporiki.gr/wp-content/themes/naftemporiki/images/N.PNG,"Άνδρας ηλικίας 53 ετών φέρεται να μαχαίρωσε και σκότωσε τη 44χρονη σύζυγό του, ενώ εν συνεχεία πήδηξε από το μπαλκόνι και κατά τη διακομιδή του σε νοσοκομείο άφησε την τελευταία του πνοή",2025,3,12
https://www.naftemporiki.gr/society/1931945/gynaikoktonia-sti-thessaloniki-nekros-o-53chronos-poy-skotose-ti-syzygo-toy/,Γυναικοκτονία στη Θεσσαλονίκη: Νεκρός ο 53χρονος που σκότωσε τη σύζυγό του,2025-03-12,15:46:47,Κοινωνία,,"Κατέληξε κατά τη διακομιδή του στο νοσοκομείο ο 53χρονος άνδρας, ο οποίος σκότωσε με πολλαπλές μαχαιριές τη 44χρονη σύζυγό του στη Σίνδο Θεσσαλονίκης, σήμερα Τετάρτη το μεσημέρι.","Αφού διέπραξε το έγκλημα, ο 53χρονος έπεσε από μπαλκόνι δευτέρου ορόφου και τραυματίστηκε σοβαρά. Κατά τη διακομιδή του με ασθενοφόρο σε νοσοκομείο, ο 53χρονος υπέκυψε στα τραύματά του. Η 44χρονη έφερε πολλαπλές μαχαιριές, βάσει των πρώτων πληροφοριών. Ο 53χρονος και η 44χρονη, και οι δύο υπήκοοι Αλβανίας, διέμεναν σε διαμέρισμα στη Σίνδο Θεσσαλονίκης. Κατά πληροφορίες του ΑΠΕ-ΜΠΕ, είχαν δύο κόρες (21 και 16 ετών). Στο σημείο κλήθηκαν να σπεύσουν δυνάμεις της Αστυνομίας και ασθενοφόρα του ΕΚΑΒ, καθώς και ιατροδικαστής. ",https://www.naftemporiki.gr/wp-content/themes/naftemporiki/images/N.PNG,Υπέκυψε στα τραύματά του,2025,3,12
https://www.naftemporiki.gr/society/1929129/serres-sto-para-5-aposovithike-nea-gynaikoktonia-eiche-periloysei-to-spiti-me-venzini/,Σέρρες: Στο παρά 5′ αποσοβήθηκε νέα γυναικοκτονία – Είχε περιλούσει το σπίτι με βενζινη,2025-03-04,20:13:33,Κοινωνία,,"Προσπάθησε να κάψει τη 37χρονη γυναίκα του μέσα στο σπίτι τους, αλλά μετά τηλεφώνημα ενός γείτονα και ενός συγγενή στην αστυνομία αποσοβήθηκε η εγκληματική πράξη.","Αστυνομικοί της Διεύθυνσης Ασφάλειας Σερρών, σύμφωνα με την ΕΡΤ, έφτασαν άμεσα στο σπίτι, αλλά ο 55χρονος, που δεν πρόλαβε να βάλει τη φωτιά, είχε διαφύγει. Εκεί διαπίστωσαν ότι το σπίτι ήταν γεμάτο βενζίνη και στο υπόγειο βρισκόταν το μπιτόνι, με το οποίο τη μετέφερε. Μετά από έρευνα των αστυνομικών, στο σπίτι βρέθηκαν μια καραμπίνα, ένα τόξο κι ένα αεροβόλο. Η αστυνομία τον εντόπισε μετά από σαράντα λεπτά, τον συνέλαβε και τον οδήγησε στον εισαγγελέα. Σε βάρος του 55χρονου σχηματίστηκε δικογραφία για απόπειρα ανθρωποκτονίας από δόλο και ενδοοικογενειακή βία. Σύμφωνα με πληροφορίες της ΕΡΤ Σερρών το ζευγάρι βρισκόταν σε διάσταση. Ζούσαν, όμως, μαζί με τα τρία τους παιδιά. ",https://www.naftemporiki.gr/wp-content/themes/naftemporiki/images/N.PNG,Η αστυνομία έφτασε προτού προλάβει να βάλει φωτιά,2025,3,4
https://www.naftemporiki.gr/society/1912551/gynaikoktonia-stis-serres-aytoktonise-o-59chronos-poy-dolofonise-ti-syzygo-toy/,Γυναικοκτονία στις Σέρρες: Αυτοκτόνησε ο 59χρονος που δολοφόνησε τη σύζυγό του,2025-02-13,12:04:21,Κοινωνία,,"Τέλος στη ζωή του έβαλε ο 59χρονος, ο οποίος τις προηγούμενες ώρες δολοφόνησε την 52χρονη σύζυγό του στο Σιτοχώρι Σερρών.","Σύμφωνα με πληροφορίες του thestival.gr, ο 59χρονος μετά τη γυναικοκτονία κατέφυγε σε ποιμνιοστάσιο, όπου αυτοπυροπολήθηκε. Σορός αγνώστων στοιχείων, εντοπίστηκε κατά τη διάρκεια κατάσβεσης #πυρκαγιάς σε πρόχειρη κατασκευή, στην Τ.Κ. Σιτοχωρίου του δήμου Βισαλτίας Σερρών. Επιχειρούν 6 #πυροσβέστες με 3 οχήματα. — Πυροσβεστικό Σώμα (@pyrosvestiki) February 13, 2025  Υπενθυμίζεται ότι σήμερα, Πέμπτη, το πρωί ο 59χρονος τηλεφώνησε στις αστυνομικές αρχές και δήλωσε ότι δολοφόνησε την 52χρονη σύζυγό του στο σπίτι τους, στον οικισμό Σιτοχώρι των Σερρών. Αστυνομικοί που κλήθηκαν να σπεύσουν στο σημείο εντόπισαν νεκρή τη γυναίκα. Σύμφωνα με πληροφορίες του ΑΠΕ-ΜΠΕ, ο δράστης φέρεται να στραγγάλισε τη σύζυγό του. Στο σημείο κλήθηκε να μεταβεί ιατροδικαστής. Ακολούθησαν έρευνες των αρχών για τον εντοπισμό του δράστη, ο οποίος βρέθηκε νεκρός. ",https://www.naftemporiki.gr/wp-content/themes/naftemporiki/images/N.PNG,"Βάσει των πρώτων πληροφοριών, αυτοπυρπολήθηκε",2025,2,13
https://www.naftemporiki.gr/society/1912436/gynaikoktonia-stis-serres-59chronos-dolofonise-ti-syzygo-toy-anaziteitai-apo-tis-arches/,Γυναικοκτονία στις Σέρρες: 59χρονος δολοφόνησε τη σύζυγό του – Αναζητείται από τις αρχές,2025-02-13,10:39:51,Κοινωνία,,Γυναικοκτονία με θύμα 52χρονη διαπράχθηκε σε χωριό των Σερρών.,"Σήμερα, Πέμπτη, το πρωί 59χρονος τηλεφώνησε στις αστυνομικές αρχές και δήλωσε ότι δολοφόνησε την 52χρονη σύζυγό του στο σπίτι τους, στον οικισμό Σιτοχώρι των Σερρών. Αστυνομικοί που κλήθηκαν να σπεύσουν στο σημείο εντόπισαν νεκρή τη γυναίκα. Βάσει πληροφοριών του thestival.gr, ο 59χρονος σκότωσε τη σύζυγό του πυροβολώντας με κυνηγετικό όπλο. Σύμφωνα με άλλες πληροφορίες του ΑΠΕ-ΜΠΕ, ο δράστης φέρεται να στραγγάλισε τη σύζυγό του. Επί τόπου σπεύδει ιατροδικαστής. Σε εξέλιξη βρίσκεται ανθρωποκυνηγητό των αρχών για τον εντοπισμό του δράστη. ",https://www.naftemporiki.gr/wp-content/themes/naftemporiki/images/N.PNG,Τηλεφώνησε στις αστυνομικές αρχές και δήλωσε ότι δολοφόνησε τη σύζυγό του,2025,2,13
https://www.naftemporiki.gr/society/1900853/gynaikoktonia-stoys-agioys-anargyroys-epta-erotimata-pros-toys-ypoyrgoys-floridi-chrysochoidi-apo-toys-synigoroys-tis-kyriakis-griva/,"Γυναικοκτονία στους Αγίους Αναργύρους: Επτά ερωτήματα προς τους υπουργούς Φλωρίδη, Χρυσοχοΐδη από τους συνηγόρους της Κυριακής Γρίβα",2025-02-01,15:28:44,Κοινωνία,,"Ερωτήματα προς τους υπουγούς Δικαιοσύνης, Γιώργο Φλωρίδη και Προστασίας του Πολίτη, Μιχάλη Χρυσοχοΐδη, μετά την δημοσιοποίηση της άσκησης ποινικής δίωξης στους αστυνομικούς του ΑΤ Αγ. Αναργύρων για τα γεγονότα που οδήγησαν στη δολοφονία της Κυριακής Γρίβα, απευθύνοι οι δικηγόροι της οικογένειάς της.","Συγκεκριμένα οι δύο υπουργοί ερωτώνται: 1ον Είναι αλήθεια κύριε Φλωρίδη ότι ο Δολοφόνος της Κυριακής Γρίβα φυλάσσεται προσωρινά κρατούμενος στο Ψυχιατρείο Κρατουμένων Κορυδαλλού, αν και με δικαστική ψυχιατρική πραγματογνωμοσύνη εδώ και πολλούς μήνεες έχει κριθεί ότι είχε πλήρη συνείδηση των πραττομένων του; 2ον Είναι αλήθεια κύριε Φλωρίδη ότι θεράπων Ιατρός του Δολοφόνου της Κυριακής Γρίβα, είναι ο γνωστός Καθηγητής Ψυχιατρικής, που διεκπεραίωσε άψογα προφανώς και αποτελεσματικά τα καθήκοντά του κατά την εξέταση γνωστών ολιγαρχών, τροφίμων του Ψυχιατρείου; Ποιο ακριβώς το πλαίσιο συνεργασίας του Ψυχιατρείου Κρατουμένων Κορυδαλλού με την Ψυχιατρική Κλινική Δημόσιου Νοσοκομείου, υπό την Διεύθυνση του Αξιότιμου Καθηγητή, που έχει εξειδικευθεί στη διάγνωση ατόμων με αυτοκτονικό ιδεασμό; 3ον Εσείς κύριε Φλωρίδη ως αρμόδιος Υπουργός της Δικαιοσύνης, μπορείτε να μας ενημερώσετε πόσα άτομα με πολύ σοβαρά προβλήματα είτε ψυχικής υγείας είτε σωματικής παραμένουν «στοιβαγμένα» στις Φυλακές της Ελλάδος, με αποτέλεσμα την επανειλημμένη καταδίκη της χώρας μας από το Ε.Δ.Δ.Α., και δεν υπάρχει εισήγηση για μεταφορά τους στο Ψυχιατρείο Κρατουμένων Κορυδαλλού, όπου κατά καιρούς έχουν νοσηλευθεί κρατούμενοι με μπάρμπα στην κορώνη ή στο Υπουργείο Δικαιοσύνης; 4ον Είναι αλήθεια κύριε Χρυσοχοΐδη ότι ο πειθαρχικός φάκελος των τεσσάρων (4) Αστυνομικών διαβιβάστηκε στην Εθνική Αρχή Διαφάνειας για την άσκηση ένδικων μέσων, κατά των σκανδαλωδών πειθαρχικών αποφάσεων, διά των οποίων επιβλήθηκαν ποινές-χάδι και απεριόριστου «προδέρμ» στους υπαιτίους; 5ον Ασκήθηκαν τελικά τα ένδικα μέσα κατά των εν λόγω πειθαρχικών αποφάσεων από την Εθνική Αρχή Διαφάνειας, κύριε Χρυσοχοΐδη; Εάν ναι, έχετε διατάξει τον πειθαρχικό έλεγχο των υπαιτίων της πειθαρχικής και υπηρεσιακής κατ’ ουσίαν συγκάλυψης; 6ον Γιατί κύριε Χρυσοχοΐδη ο Αξιωματικός που διενήργησε την Ε.Δ.Ε. σε βάρος των Αστυνομικών και ποτέ δεν κάλεσε καν για ένορκη εξέταση την μητέρα της Κυριακής, αν και μετ’ επιτάσεως το ζητήσαμε, αλλά και ο αρμόδιος Αξιωματικός της Διεύθυνσης Αστυνομικού Προσωπικού, που παρανόμως δεν μας χορήγησε πρόσβαση στον πειθαρχικό φάκελο, με τα γνωστά επακόλουθα και έκτροπα, επιβραβεύθηκαν στις πρόσφατες Κρίσεις της Αστυνομίας, όπως άλλωστε και όσοι αντιμετώπισαν με ανάλογο «προδέρμ» τον γνωστό παιδοβιαστή της Βουλής; Μήπως τα Αντανακλαστικά του Υπουργείου Προστασίας του Πολίτη, ομοιάζουν και αρχίζουν να μοιάζουν με εκείνα του Α.Τ. Αγίων Αναργύρων ή του 100-Δεν είμαστε Ταξί, οδηγώντας έτσι σε νέες Δολοφονίες Γυναικών, νέες κακοποιήσεις ευάλωτων πολιτών και έξαρση της αστυνομικής βίας και αυθαιρεσίας, με αποτέλεσμα νέες καταδίκες από το Ευρωπαϊκό Δικαστήριο Δικαιωμάτων του Ανθρώπου; 7ον Μετά την άσκηση των κακουργηματικών ποινικών διώξεων, σε βάρος των Αστυνομικών, οι υπαίτιοι Αστυνομικοί, όσοι δηλαδή δεν κατάφεραν να συνταξιοδοτηθούν ή αποστρατευθούν για άλλους λόγους, εκμεταλλευόμενοι την Ατιμωρησία, έχουν τεθεί σε διαθεσιμότητα ή τα στελέχη της Διεύθυνσης Αστυνομικού Προσωπικού σκοπεύουν να σας εκθέσουν περαιτέρω, εάν δεν εκτελούν τις δικές σας υποδείξεις; ",https://www.naftemporiki.gr/wp-content/themes/naftemporiki/images/N.PNG,Τι αναφέρουν σε ανακοίνωσή τους,2025,2,1
https://www.naftemporiki.gr/society/1899120/gynaikoktonia-exo-apo-to-at-agion-anargyron-poiniki-dioxi-se-varos-ton-astynomikon/,Γυναικοκτονία έξω από το ΑΤ Αγίων Αναργύρων: Ποινική δίωξη σε βάρος των αστυνομικών,2025-01-30,19:25:36,Κοινωνία,,Ποινική δίωξη για το κακούργημα της θανατηφόρας έκθεσης από υπόχρεο πρόσωπο διά παραλείψεως ασκήθηκε σε βάρος τεσσάρων αστυνομικών για την υπόθεση είναι τέσσερις αστυνομικοί για την υπόθεση της δολοφονίας της Κυριακής Γρίβα έξω από το Α.Τ. Αγίων Αναργύρων την 1η Απριλίου 2024.,"Οι αστυνομικοί οι οποίοι είχαν κληθεί να καταθέσουν με την ιδιότητα του υπόπτου θα απολογηθούν ενώπιον του ανακριτή. Την τιμωρία των αστυνομικών οργάνων έχει ζητήσει από την πρώτη στιγμή η οικογένεια του θύματος που δολοφονήθηκε από τον πρώην σύντροφό της. Μέσω των δικηγόρων τους είχαν εκφράσει την οργή τους για τις πειθαρχικές ποινές που είχαν επιβληθεί στους τέσσερις αστυνομικούς. Πριν από λίγες ημέρες εκδόθηκε παραπεμπτικό βούλευμα για τον 37χρονο πρώην σύντροφο του θύματος, ο οποίος θα δικαστεί από το Μικτό Ορκωτό Δικαστήριο για ανθρωποκτονία από πρόθεση σε ήρεμη ψυχική κατάσταση. ",https://www.naftemporiki.gr/wp-content/themes/naftemporiki/images/N.PNG,Θα απολογηθούν ενώπιον του ανακριτή,2025,1,30
https://www.naftemporiki.gr/society/1877224/gynaikoktonia-exo-apo-to-at-ag-anargyron-poines-argias-me-apolysi-se-treis-astynomikoys/,Γυναικοκτονία έξω από το ΑΤ Αγ. Αναργύρων: Ποινές αργίας με απόλυση σε τρεις αστυνομικούς,2025-01-09,14:37:50,Κοινωνία,,"Στις πειθαρχικές ποινές σε βάρος αστυνομικών για την υπόθεση της γυναικοκτονίας με θύμα την 28χρονη Κυριακή Γρίβα έξω από το Αστυνομικό Τμήμα Αγίων Αναργύρων, τον Απρίλιο του 2024, αναφέρεται το αρχηγείο της Ελληνικής Αστυνομίας, απαντώντας σε σχετικά δημοσιεύματα.","Συγκεκριμένα, σε τρεις από τους παριστάμενους την ώρα εκείνη αστυνομικούς επιβλήθηκαν και από το δευτεροβάθμιο πειθαρχικό δικαστήριο ποινές αργίας, με απόλυση μεγαλύτερης διάρκειας συγκριτικά με την πρωτοβάθμια απόφαση. Ειδικότερα, η ΕΛ.ΑΣ. επισημαίνει πως, σύμφωνα με το Πειθαρχικό Δίκαιο Αστυνομικών Υπαλλήλων (Π.Δ. 120/2008 όπως τροποποιήθηκε και ισχύει), η πειθαρχική διαδικασία είναι αυτοτελής και ανεξάρτητη ενώ δεν μπορεί να ανασταλεί από την ποινική ή άλλη δίκη. Στη συγκεκριμένη υπόθεση, ενεργοποιήθηκαν άμεσα οι μηχανισμοί διερεύνησης σε ποινικό και πειθαρχικό επίπεδο, με σκοπό την εξέταση και τον τυχόν καταλογισμό ευθυνών σε βάρος των εμπλεκόμενων αστυνομικών. Ειδικότερα, σε ποινικό επίπεδο, διατάχθηκε από την Εισαγγελία Πρωτοδικών Αθηνών προκαταρκτική εξέταση, η οποία ανατέθηκε στην Υπηρεσία Εσωτερικών Υποθέσεων Σωμάτων Ασφαλείας. Μετά τις απαραίτητες ενέργειες, η δικογραφία υποβλήθηκε στην Εισαγγελία στις 6 Δεκεμβρίου 2024, όπου εκκρεμεί η διερεύνηση της τέλεσης ποινικών αδικημάτων από τους εμπλεκόμενους αστυνομικούς. Παράλληλα, με την ΕΔΕ που είχε εξ αρχής διαταχθεί, μετά και τη γνωμοδότηση του Συνηγόρου του Πολίτη, οι αστυνομικοί παραπέμφθηκαν στο Πρωτοβάθμιο Πειθαρχικό Συμβούλιο Αξιωματικών Αθηνών, με το ερώτημα επιβολής της ποινής της απόταξης. Το αρμόδιο πειθαρχικό δικαστήριο σε πρώτο βαθμό επέβαλε, κατά την ανεξάρτητη κρίση του, για αμιγώς πειθαρχικά παραπτώματα ποινές αργίας με απόλυση σε τρεις αστυνομικούς και ποινή προστίμου σε έναν αστυνομικό, ενώ κατά την εκδίκαση σε δεύτερο βαθμό ως προς τους τρεις αστυνομικούς επιβλήθηκαν εκ νέου ποινές αργίας με απόλυση μεγαλύτερης διάρκειας. Σύμφωνα με την ΕΛ.ΑΣ., η επόπτρια και ο σκοπός του αστυνομικού καταστήματος δεν υπηρετούν πλέον στην Ελληνική Αστυνομία και συγκεκριμένα η πρώτη λόγω αποστρατείας και ο δεύτερος λόγω απόταξης για προγενέστερο παράπτωμα. Η απόφαση αυτή του δευτεροβάθμιου πειθαρχικού δικαστηρίου, για πρώτη φορά με απόφαση του υπουργού Προστασίας του Πολίτη, θα διαβιβαστεί στην Εθνική Αρχή Διαφάνειας, προκειμένου να ασκηθούν τα κατά τον Νόμο προβλεπόμενα ένδικα μέσα. Τα Πειθαρχικά Συμβούλια λειτουργούν και λαμβάνουν αποφάσεις ανεξάρτητα, όπως συμβαίνει και με τα ποινικά δικαστήρια, ενώ, σύμφωνα με το πειθαρχικό δίκαιο, εφόσον εκδοθεί αμετάκλητη καταδικαστική απόφαση του ποινικού δικαστηρίου που επισύρει ποινή απόταξης ή αργίας με απόλυση, επαναλαμβάνεται η πειθαρχική δίκη για τυχόν επιβολή των ποινών αυτών. ",https://www.naftemporiki.gr/wp-content/themes/naftemporiki/images/N.PNG,Η επόπτρια και ο σκοπός του αστυνομικού καταστήματος δεν υπηρετούν πλέον στην Ελληνική Αστυνομία,2025,1,9
https://www.naftemporiki.gr/society/1852739/gynaikoktonia-stoys-ampelokipoys-den-to-choroyse-o-noys-moy-ti-eicha-kanei-apologithike-o-39chronos/,Γυναικοκτονία στους Αμπελόκηπους: «Δεν το χωρούσε ο νους μου τι είχα κάνει» λέει ο 39χρονος,2024-12-10,17:52:24,Κοινωνία,,"Συντετριμμένος, σύμφωνα με τον συνήγορό του, ήταν καθ’ όλη τη διάρκεια της απολογίας του ο δράστης της δολοφονίας της συζύγου του στους Αμπελόκηπους.","Ο 39χρονος, ο οποίος κρίθηκε προφυλακιστέος, φέρεται να είπε στην ανακρίτρια ότι το βράδυ του εγκλήματος άκουσε τη σύζυγό του να μιλά στο τηλέφωνο με κάποιον, η φωνή του οποίου προσομοίαζε με φίλου του, και του έλεγε ότι θα έπαιρνε τον μεγάλο γιο τους και θα έφευγε. «Της ζήτησα να έρθει στο δωμάτιο να μιλήσουμε. Πράγματι ήρθε κι ενώ στην αρχή αρνήθηκε ότι μιλούσε στο τηλέφωνο – αποκρινόμενη ότι δήθεν έβλεπε «βιντεάκια» -, στη συνέχεια παραδέχθηκε  ότι μιλούσε με άντρα και συγκεκριμένα τον παιδικό μου φίλο. Μου δήλωσε ταυτόχρονα ότι θα έπαιρνε το μεγάλο παιδί και θα έφευγε, αφού εγώ δεν είχα χρήματα, αποδίδοντάς μου μάλιστα τους προσβλητικούς χαρακτηρισμούς ότι «είμαι ανθρωπάκι», «λίγος» και ότι «μια ζωή κοιμάμαι με το ψέμα της». Προσπαθώντας να διατηρήσω μάταια τη ψυχραιμία μου, τη ρώτησα «για ποιο λόγο θα πάρει το μεγάλο παιδί μαζί της, αφού έχουμε δύο παιδιά». Τότε μου απάντησε με απόλυτη ψυχρότητα κοιτάζοντάς με κατάματα ότι δεν είναι δικό μου παιδί (το μεγαλύτερο)». Αυτό, που του είπε η σύζυγός του, όπως ισχυρίστηκε, του προκάλεσε ανεξέλεγκτη οργή. «Θόλωσα τόσο πολύ ακούγοντας ότι το παιδί μου, που λατρεύω, δεν ήταν δικό μου, και χωρίς κανένα έλεγχο των πράξεών μου, έπιασα ένα σφυρί από την τσάντα των εργαλείων που χρησιμοποιώ στην οικοδομή και είχα εντός της κρεβατοκάμαρας και της κατάφερα ένα χτύπημα στο κεφάλι. Έπεσε πάνω στο κρεβάτι μας και, εντελώς τυφλωμένος από τα έντονα συναισθήματα που βίωνα εκείνη τη στιγμή, έπιασα το καλώδιο ενός φορτιστή που ήταν δίπλα μου και το έσφιξα στον λαιμό της. Όταν λίγα δευτερόλεπτα αργότερα κατάλαβα τι είχε συμβεί, τρελάθηκα και προσπάθησα να την επαναφέρω δύο φορές. Την πίεζα στο στήθος και προσπάθησα να την κάνω να αναπνεύσει, αλλά δεν κατάφερα τίποτα. Ήμουν σε κατάσταση πανικού. Τη σκέπασα και την έβαλα στη ντουλάπα. Δεν μπορούσα να το διαχειριστώ, δεν ήξερα τι να κάνω. Δεν μπορούσα να πιστέψω τι είχε συμβεί. Δεν το χωρούσε ο νους μου. Ήθελα όμως να το πω στις αρχές, γιατί δεν άντεχα άλλο το βάρος, κι έτσι κάλεσα την αστυνομία και με απόλυτη ειλικρίνεια τους είπα τα πάντα. Από τη μοιραία στιγμή που διαδραματίστηκαν αυτά τα γεγονότα, μέχρι και την αυθόρμητη εμφάνισή μου στις Αρχές, βίωνα καθημερινά μια ουσιαστική και συνειδητή ενδοσκόπηση που με οδήγησε να επιζητώ την αυτοτιμωρία μου. Άλλωστε, ποτέ δεν σκέφτηκα να τραπώ σε φυγή… Ακόμα και τα μηνύματα που απέστειλα στον γιο μου από το κινητό της μητέρας του, αποκλειστικό σκοπό είχαν να καθησυχάσουν τα παιδιά μου και όχι να αποκρύψουν την άδικη πράξη μου, αφού άλλωστε ενώ είχα το χρονικό περιθώριο να τα διαγράψω, δεν το έπραξα, αλλά αντίθετα τα έθεσα ο ίδιος υπόψη των Αρχών κατά το στάδιο της προανάκρισης. Δεν υπάρχουν λόγια να περιγράψουν τα συναισθήματά μου. Θα έδινα τα πάντα να γυρνούσα τον χρόνο πίσω για να αλλάξω αυτό που έγινε σε μία στιγμή ανεξέλεγκτης οργής». ",https://www.naftemporiki.gr/wp-content/themes/naftemporiki/images/N.PNG,«Ήμουν σε κατάσταση πανικού. Τη σκέπασα και την έβαλα στη ντουλάπα»,2024,12,10
https://www.naftemporiki.gr/society/1852433/gynaikoktonia-stoys-ampelokipoys-profylakistike-o-39chronos-poy-skotose-kai-ekrypse-ti-gynaika-toy-sto-patari/,Γυναικοκτονία στους Αμπελόκηπους: Προφυλακίστηκε ο 39χρονος που σκότωσε και έκρυψε τη γυναίκα του στο πατάρι,2024-12-10,14:43:50,Κοινωνία,,Στη φυλακή οδηγείται ο 39χρονος ο οποίος σκότωσε με σφυρί την 32χρονη σύζυγό του στους Αμπελόκηπους.,"Ο καθ’ ομολογίαν δράστης, φέρεται να ισχυρίστηκε ότι τέλεσε το έγκλημα εν βρασμώ, όταν σε διένεξη που είχε με τη σύζυγό του, εκείνη του είπε ότι το ένα από τα δύο παιδιά τους δεν είναι δικό του. Πήρε ένα σφυρί και τη σκοτωσε. Ο κατηγορούμενος έκρυψε το πτώμα της συζύγου του στο πατάρι και μια εβδομάδα αργότερα ειδοποίησε την αστυνομία. Κατά τη διάρκεια της απολογίας του , σύμφωνα με τον συνήγορό του, ο 39χρονος  ήταν συντετριμμένος και έκλαιγε συνεχώς. ",https://www.naftemporiki.gr/wp-content/themes/naftemporiki/images/N.PNG,"Ο καθ' ομολογίαν δράστης, φέρεται να ισχυρίστηκε ότι τέλεσε το έγκλημα εν βρασμώ",2024,12,10
https://www.naftemporiki.gr/society/1850680/gynaikoktonia-stoys-ampelokipoys-tin-triti-i-apologia-toy-39chronoy/,Γυναικοκτονία στους Αμπελόκηπους: Την Τρίτη η απολογία του 39χρονου,2024-12-09,09:10:38,Κοινωνία,,"Tην Τρίτη οδηγείται στον ανακριτή ο 39χρονος από τους Αμπελόκηπους, που κατηγορείται για τη δολοφονία της συζύγου του.","Ο 39χρονος χρειάστηκε μία εβδομάδα ώστε να ομολογήσει στις αστυνομικές αρχές την αποτρόπαια πράξη του. Υπενθυμίζεται ότι δολοφόνησε τη σύζυγό του και την έκρυψε στο πατάρι με τα παιδιά να είναι στο σπίτι. Σύμφωνα με την ΕΡΤ, ο ίδιος ισχυρίζεται ότι δεν ήθελε να προβεί σε αυτή την πράξη, ότι πρόκειται για ένα «έγκλημα πάθους», καθώς άκουσε τη σύζυγό του να συνομιλεί στο τηλέφωνο με άλλον άνδρα και να τον ενημερώνει ότι θα πάρει ένα από τα δύο παιδιά και θα φύγει, λέγοντας μάλιστα ότι αυτό δεν είναι δικό του. Αυτό υποστήριξε στους αστυνομικούς της Υποδιεύθυνσης Ασφάλειας Αθηνών. Ο συζυγοκτόνος κρατείται και αύριο θα περάσει το κατώφλι του ανακριτή. Τα στοιχεία σε βάρος του είναι συντριπτικά, επομένως αναμένεται ποια θα είναι η απόφαση για την ποινική του μεταχείριση. Είναι η 15η γυναικοκτονία στη χώρα μας από την αρχή του 2024. ",https://www.naftemporiki.gr/wp-content/themes/naftemporiki/images/N.PNG,"Ο συζυγοκτόνος κρατείται, συντριπτικά τα στοιχεία εναντίον του",2024,12,9
https://www.naftemporiki.gr/society/1848836/gynaikoktonia-stoys-ampelokipoys-poiniki-dioxi-ston-39chrono-apedose-tin-praxi-toy-se-pathologiki-zilia/,Γυναικοκτονία στους Αμπελόκηπους: Ποινική δίωξη στον 39χρονο – Απέδωσε την πράξη του σε «παθολογική ζήλια»,2024-12-06,15:47:05,Κοινωνία,,"Ποινική δίωξη για το κακούργημα της ανθρωποκτονίας με δόλο σε ήρεμη ψυχική κατάσταση, ασκήθηκε από τον εισαγγελέα εις βάρος του 39χρονου, ο οποίος ομολόγησε τη γυναικοκτονία στους Αμπελόκηπους.","Εις βάρος του ασκήθηκε επίσης δίωξη και για τα πλημμελήματα της παράνομης οπλοκατοχής και οπλοχρησίας. Ο 39χρονος, με καταγωγή από την Αλβανία, ειδοποίησε χθες την Άμεση Δράση, λέγοντας ότι πριν από μία εβδομάδα, την περασμένη Πέμπτη, σκότωσε την 32 ετών σύζυγο του, μητέρα των δύο παιδιών τους, χτυπώντας τη με σφυρί και στραγγαλίζοντάς τη. Ανέφερε επίσης ότι είχε τοποθετήσει το πτώμα της στο πατάρι, στο διαμέρισμα που διέμεναν στην οδό Λακωνίας. Σύμφωνα με πληροφορίες του ΑΠΕ-ΜΠΕ, ο κατηγορούμενος απέδωσε την πράξη του σε «παθολογική ζήλια». Την υπόθεση θα αναλάβει ανακριτής, ενώπιον του οποίου θα απολογηθεί ο 39χρονος. Με πληροφορίες από το ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,"Την υπόθεση θα αναλάβει ανακριτής, ενώπιον του οποίου θα απολογηθεί ο 39χρονος",2024,12,6
https://www.naftemporiki.gr/society/1849275/gynaikoktonia-stoys-ampelokipoys-o-39chronos-drastis-estelne-pseytika-minymata-sta-paidia-toy-afoy-eiche-skotosei-ti-syzygo-toy/,Γυναικοκτονία στους Αμπελόκηπους: Ο 39χρονος δράστης έστελνε ψεύτικα μηνύματα στα παιδιά του αφού είχε σκοτώσει τη σύζυγό του,2024-12-06,23:08:36,Κοινωνία,,Τον τρόπο που σκότωσε την σύζυγό του περιέγραψε ο 39χρονος γυναικοκτόνος από τους Αμπελόκηπους.,"Ο καθ` ομολογίαν δράστης φέρεται να περιέγραψε πώς ενώ κοιμόντουσαν όλοι στο σπίτι, μαζί με τα παιδιά, ξύπνησε και είδε ότι έλειπε η γυναίκα του από το κρεβάτι. Τότε, φέρεται να είπε ότι άκουσε την 32χρονη σύζυγο του να μιλάει στο τηλέφωνο από το μπάνιο, λέγοντας ότι θα έπαιρνε τον μεγάλο τους γιο και θα έφυγε, ενώ άκουσε και αντρική φωνή στο τηλέφωνο. Ειδικότερα, φέρεται να υποστήριξε: «Τη ρώτησα γιατί θα πάρεις το μεγάλο μας γιο και μου είπε ότι αυτό το παιδί δεν το έχει κάνει μαζί μου και μόνο το μικρό αγόρι κάναμε μαζί. Εκείνη την στιγμή θόλωσα τελείως και άνοιξα την τσάντα που παίρνω στην οικοδομή, την οποία είχα δίπλα στο κρεβάτι μας, πήρα το σφυρί και τη χτύπησα στο κεφάλι». «Δεν ήξερα αν είχε πεθάνει αλλά παρόλα αυτά πήρα ένα καλώδιο φορτιστή που βρήκα μπροστά μου, της το πέρασα γύρω από το λαιμό της και το έσφιξα για να την πνίξω», φέρεται να ανέφερε. Προκειμένου να έχει χρόνο και να είναι μόνος του, πήγε τα παιδιά στο σπίτι του αδελφού του. Στη συνέχεια περιέγραψε πώς τύλιξε τη σωρό με σακούλες και την ανέβασε στο πατάρι. Ο 39χρονος για να καλύψει την φρικιαστική πράξη του φέρεται να έστειλε μηνύματα στο παιδί του παριστάνοντας την 32χρονη. Στα μηνύματα αυτά έλεγε ότι η μαμά έφυγε και παρότρυνε το παιδί να ακούει τον μπαμπά. Του ζητούσε να μην ανησυχεί και του έλεγε πως όταν μπορεί θα τον πάρει τηλέφωνο, γράφοντας μάλιστα πως ο μπαμπάς δεν ξέρει ότι έφυγα.  ",https://www.naftemporiki.gr/wp-content/themes/naftemporiki/images/N.PNG,Ο καθ` ομολογίαν δράστης περιέγραψε τον τρόπο που δολοφόνησε τη σύζυγό του,2024,12,6
https://www.naftemporiki.gr/society/1847875/gynaikoktonia-stoys-ampelokipoys-skotose-ti-syzygo-toy-kai-tin-evale-sto-patari/,Γυναικοκτονία στους Αμπελόκηπους: Σκότωσε τη σύζυγό του και την έβαλε στο πατάρι,2024-12-05,18:47:52,Κοινωνία,,"Συνεχίζεται δίχως τέλος ο εφιάλτης των γυναικοκτονιών, με το όνομα άλλης μιας γυναίκας να συμπληρώνει τον μαύρο κατάλογο.","Ειδικότερα, ένας 39χρονος δολοφόνησε την σύζυγό του την περασμένη Πέμπτη και ύστερα έβαλε την σορό στο πατάρι. Ο δράστης τηλεφώνησε σήμερα λίγο πριν τις 6 το απόγευμα στις αρχές και ομολόγησε την δολοφονία της γυναίκας του Ο 39χρονος χτύπησε θανάσιμα την σύζυγό του με σφυρί στο κεφάλι. Μετέβη Άμεση Δράση και εντόπισαν μαύρες σακούλες στο πατάρι, στις οποίες πιθανώς βρίσκεται το πτώμα της γυναίκας, ενώ στην οικία υπάρχει έντονη δυσοσμία. Ωστόσο, η Ασφάλεια ζήτησε να μην πειραχτεί τίποτα μέχρι να μεταβεί κλιμάκιο στο σημείο. Η Αστυνομία προχώρησε στην σύλληψη του 39χρονου, μετά την ομολογία του. Στο σημείο της δολοφονίας βρίσκεται ιατροδικαστής, καθώς και κλιμάκιο της Διεύθυνσης Εγκληματολογικών Ερευνών. Ο καθ’ ομολογίαν δράστης ισχυρίστηκε στους αστυνομικούς ότι την δολοφόνησε λόγω ζήλειας. Σημειώνεται ότι το ζευγάρι έχει δύο παιδιά, ηλικίας 12 και 9 χρόνων. ",https://www.naftemporiki.gr/wp-content/themes/naftemporiki/images/N.PNG,Τηλεφώνησε στις αρχές και ομολόγησε την δολοφονία - Την χτύπησε με σφυρί στο κεφάλι,2024,12,5
https://www.naftemporiki.gr/society/1842712/gynaikoktonia-sto-aggelochori-thessalonikis-46chronos-skotose-ti-syzygo-toy-kai-traymatise-me-machairi-ton-gio-tis/,Γυναικοκτονία στο Αγγελοχώρι Θεσσαλονίκης: 46χρονος σκότωσε τη σύζυγό του και τραυμάτισε με μαχαίρι τον γιο της,2024-12-01,11:47:59,Κοινωνία,,"Νέα γυναικοκτονία σημειώθηκε σήμερα το πρωί, αυτή τη φορά στο Αγγελοχώρι Θεσσαλονίκης, όπου σύμφωνα με τις πρώτες πληροφορίες ένας 46χρονος σκότωσε την 60χρονη σύζυγό του και τραυμάτισε τον 29χρονο γιο της.","Σύμφωνα με τις πρώτες πληροφορίες, μετά από διαπληκτισμό που είχε με τη σύζυγό του ο δράστης άρπαξε ένα μαχαίρι και κινήθηκε απειλητικά εναντίον της. Τότε μπήκε στη μέση ο γιος της 60χρονης, ο οποίος προσπάθησε να προστατεύσει την μητέρα του απο τα χέρια του πατριού του. Η 60χρονη μπήκε ανάμεσά τους και ο 46χρονος τη μαχαίρωσε θανάσιμα, ενώ στη συνέχεια τραυμάτισε ελαφρά τον γιο της. Ο δράστης συνελήφθη και αναμένεται να οδηγηθεί στον εισαγγελέα. Σε βάρος του σχηματίστηκε δικογραφία για ανθρωποκτονία με δόλο, τετελεσμένη και σε απόπειρα. ",https://www.naftemporiki.gr/wp-content/themes/naftemporiki/images/N.PNG,Πώς συνέβη το στυγερό έγκλημα,2024,12,1
https://www.naftemporiki.gr/society/1825986/gynaikoktonia-stin-patra-pethane-i-41chroni-garyfallia-poy-xylokopithike-apo-ton-syntrofo-tis/,Γυναικοκτονία στην Πάτρα: Πέθανε η 41χρονη Γαρυφαλλιά που ξυλοκοπήθηκε από τον σύντροφό της,2024-11-12,19:40:01,Κοινωνία,,"Τη μάχη με τη ζωή έχασε η 41χρονη Γαρυφαλλιά, που ξυλοκοπήθηκε άγρια από τον σύντροφό της έξω από ξενοδοχείο στην Πάτρα.","Σημειώνεται ότι η Γαρυφαλλιά νοσηλευόταν διασωληνωμένη στο ΚΑΤ, με βαριές κρανιοεγκεφαλικές κακώσεις. Τον θάνατο της 41χρονης ανακοίνωσε η οικογένειά της, με την σχετική ανακοίνωση να αναφέρει: «Ευχαριστούμε από τα βάθη της καρδιάς μας το Ιατρικό και Νοσηλευτικό Προσωπικό του Νοσοκομείου Αγίου Ανδρέα Πατρών και του Γενικού Νοσοκομείου Αττικής για τις προσπάθειές τους να κρατήσουν στην ζωή την Γαρυφαλλιά και όλους τους συνανθρώπους μας για την συμπαράσταση στον αβάσταχτο πόνο μας». Η οικογένεια πήρε την απόφαση να δωρίσει τα όργανα της Γαρυφαλλιάς σε άλλους ανθρώπους. «Μετά από την διαπίστωση από τους Ιατρούς του Γενικού Νοσοκομείου Αττικής ΚΑΤ, του Εγκεφαλικού θανάτου της κόρης και αδελφής μας, εμείς η οικογένεια της Γαρυφαλλιάς, λάβαμε την απόφαση να δωρίσουμε τα όργανα της προκειμένου να ωφεληθούν ασθενείς και ως ύψιστη πράξη αγάπης για τον συνάνθρωπο». Υπενθυμίζεται ότι ο δράστης έχει προφυλακιστεί για την συγκεκριμένη απόφαση, ενώ μετά και τον θάνατο της 41χρονης αναμένεται να μετατραπεί η κατηγορία που αντιμετωπίζει από βαριά σκοπούμενη σωματική βλάβη σε ανθρωποκτονία. Ο 49χρονος είχε συλληφθεί, στις 5 Νοεμβρίου μετά την διακομιδή της 41χρονης στο νοσοκομείο «Άγιος Ανδρέας» της Πάτρας, όπου έπειτα από τις ιατρικές εξετάσεις στις οποίες υποβλήθηκε, διαπιστώθηκε ότι έφερε βαριά κρανιοεγκεφαλική κάκωση και κάταγμα ινιακού οστού, με αποτέλεσμα οι γιατροί να προχωρήσουν στην διασωλήνωσή της. Μάλιστα, την επόμενη ημέρα, οι θεράποντες γιατροί έκριναν αναγκαία την μεταφορά της 41χρονης σε νοσοκομείο της Αττικής. Όπως προέκυψε από τις έρευνες που έκανε η αστυνομία, ο 49χρονος περίμενε τα ξημερώματα της Δευτέρας 5 Νοεμβρίου την 41χρονη έξω από το ξενοδοχείο στο οποίο διέμενε και όταν την είδε να βγαίνει, την πλησίασε και της προκάλεσε βαριές σωματικές βλάβες. ",https://www.naftemporiki.gr/wp-content/themes/naftemporiki/images/N.PNG,Η οικογένειά της αποφάσισε να δωρίσει τα όργανά της,2024,11,12
https://www.naftemporiki.gr/society/1825606/gynaikoktonia-sto-agrinio-ta-opla-poy-eiche-o-30chronos-el-as-pos-synelifthi/,Γυναικοκτονία στο Αγρίνιο: Τα όπλα που είχε ο 30χρονος – ΕΛ.ΑΣ.: Πώς συνελήφθη,2024-11-12,16:06:09,Κοινωνία,,"Λεπτομέρειες για το χρονικό της σύλληψης του 30χρονου που χθες στο Αγρίνιο σκότωσε τη 43χρονη πρώην σύντροφό του, καθώς και φωτογραφία με τα όπλα που βρέθηκαν στην κατοχή του, έδωσε την Τρίτη στη δημοσιότητα η Ελληνική Αστυνομία.","Ο δράστης εντοπίστηκε και συνελήφθη το μεσημέρι στη Μυρτιά Αιτωλοακαρνανίας, από αστυνομικούς της Υποδιεύθυνσης Ασφάλειας Αγρινίου και της τοπικής ΟΠΚΕ, με τη συνδρομή διαπραγματευτή της Διεύθυνσης Αστυνομίας Ακαρνανίας, στη διάρκεια αστυνομικής επιχείρησης. Στην κατοχή του οι αστυνομικοί βρήκαν και κατάσχεσαν ένα περίστροφο οπλισμένο με εννέα φυσίγγια, ένα μαχαίρι, 21 φυσίγγια και δύο κινητά τηλέφωνα. Σε βάρος του σχηματίστηκε κακουργηματικού χαρακτήρα δικογραφία, για ανθρωποκτονία από πρόθεση και παράβαση του νόμου για τα όπλα. Υπενθυμίζεται ότι το βράδυ της Δευτέρας, στο Αγρίνιο, ο κατηγορούμενος πυροβόλησε με πυροβόλο όπλο την άτυχη γυναίκα και την τραυμάτισε στην κοιλιακή χώρα, ενώ στη συνέχεια τράπηκε σε φυγή. Αστυνομικοί της ομάδας ΔΙ.ΑΣ. του Τμήματος Άμεσης Δράσης Αγρινίου μετέβησαν στον τόπο του εγκλήματος, όπου εντόπισαν τη γυναίκα να φέρει τραύματα στην κοιλιακή χώρα, κατονομάζοντας τον συλληφθέντα ως τον δράστη που την πυροβόλησε και συνέδραμαν για την άμεση διακομιδή της με ασθενοφόρο του ΕΚΑΒ, στο Γενικό Νοσοκομείο Αγρινίου, όπου υπέκυψε στα τραύματά της. Ο 30χρονος είχε συλληφθεί και τον περασμένο Σεπτέμβριο, έπειτα από μήνυση που είχε υποβάλει το θύμα σε βάρος του, για ενδοοικογενειακή βία, διότι, μέσα στο σπίτι της, κρατώντας κουζινομάχαιρο την είχε απειλήσει λεκτικά, προκαλώντας της τρόμο και ανησυχία. Από την αρμόδια εισαγγελική Αρχή τού είχαν επιβληθεί οι περιοριστικοί όροι της μη προσέγγισης του θύματος σε απόσταση μικρότερη των 50 μέτρων και της απαγόρευσης επικοινωνίας μαζί της, ενώ του είχαν αφαιρεθεί πριν δύο μήνες, από το Αστυνομικό Τμήμα Θέρμου, δύο κυνηγετικά όπλα και είχαν ανακληθεί οι σχετικές άδειες οπλοκατοχής. Για την ίδια υπόθεση, η 43χρονη δεν επιθυμούσε τη χορήγηση panic button και τη μεταφορά της σε ασφαλή δομή φιλοξενίας. Ο συλληφθείς θα οδηγηθεί στον εισαγγελέα Πρωτοδικών Αιτωλοακαρνανίας. ",https://www.naftemporiki.gr/wp-content/themes/naftemporiki/images/N.PNG,"Δικογραφία, για ανθρωποκτονία από πρόθεση και παράβαση του νόμου για τα όπλα",2024,11,12
https://www.naftemporiki.gr/society/1825271/gynaikoktonia-sto-agrinio-paradothike-stoys-astynomikoys-o-30chronos/,Γυναικοκτονία στο Αγρίνιο: Παραδόθηκε στους αστυνομικούς ο 30χρονος,2024-11-12,13:04:37,Κοινωνία,,"Παραδόθηκε στις δυνάμεις της αστυνομίας ο 30χρονος, ο οποίος αναζητείτο για την υπόθεση της δολοφονίας της 43χρονης, μητέρας τριών παιδιών, στο Αγρίνιο.","Κατά το ΑΠΕ-ΜΠΕ, η σύλληψη του 30χρονου έγινε μέσα στο σπίτι στο οποίο βρισκόταν στην περιοχή Μυρτιά του Δήμου Θέρμου της Αιτωλοακαρνανίας, ενώ οι αστυνομικοί βρήκαν κατά την διάρκεια του ελέγχου ένα όπλο, ένα μαχαίρι και σφαίρες. Ο συλληφθείς πρόκειται να οδηγηθεί στην υποδιεύθυνση Ασφάλειας του Αγρινίου, ενώ εξετάζεται εάν το όπλο που βρέθηκε στην κατοχή του είναι το ίδιο με αυτό που χρησιμοποιήθηκε για τον φόνο της 43χρονης. Σύμφωνα με το agriniopress.gr, ο 30χρονος φέρεται να πέρασε το βράδυ σε εκκλησία, στην οποία εισήλθε σπάζοντας το τζάμι. Το πρωί επιχείρησε να εισέλθει στο σπίτι του, ωστόσο δεν τα κατάφερε και μετέβη σε παρακείμενο χώρο με αποθήκες, κοντά στη λίμνη Τριχωνίδα. Εκεί, σύμφωνα με τις ίδιες πληροφορίες, μετέβησαν η μητέρα και η αδελφή του, στην οποία παρέδωσε το όπλο της δολοφονίας και ένα μαχαίρι. Στη συνέχεια παραδόθηκε στους αστυνομικούς. Νωρίτερα, πληροφορίες ανέφεραν ότι είχε ταμπουρωθεί στον χώρο, ενώ στο σημείο κλήθηκε να μεταβεί και διαπραγματευτής. Οι αρχές αναζητούσαν από χθες, Δευτέρα, το βράδυ τα ίχνη του 30χρονου. Όσον αφορά στις συνθήκες δολοφονίας της 43χρονης, ο 30χρονος φέρεται να την πλησίασε στην οδό Παπαγιάννη στο Αγρίνιο και να την πυροβόλησε στην κοιλιακή χώρα, ενώ αμέσως μετά διέφυγε από το σημείο με αυτοκίνητο, το οποίο βρέθηκε αργά χθες το βράδυ κοντά στην κοινότητα Μυρτιά. Αμέσως μετά τη δολοφονική επίθεση, αυτόπτες μάρτυρες ειδοποίησαν τηλεφωνικά το ΕΚΑΒ και την Ασφάλεια Αγρινίου ότι υπήρχε τραυματισμένη γυναίκα στην οδό Παπαγιάννη. Όταν έφθασαν στο σημείο οι αστυνομικοί και το ασθενοφόρο, η 43χρονη ανέφερε ότι δέχθηκε πυροβολισμό από πρώην σύντροφό της, ενώ λίγη ώρα μετά υπέκυψε στα τραύματά της, παρά τις προσπάθειες που κατέβαλαν οι γιατροί στο νοσοκομείο του Αγρινίου. Το θύμα, σύμφωνα με την Αστυνομία, είχε υποβάλλει στις 4 Σεπτεμβρίου μήνυση εναντίον του 30χρονου για ενδοοικογενειακή βία, διότι όπως είχε καταγγείλει, την είχε απειλήσει με ένα μαχαίρι. Ο 30χρονος είχε συλληφθεί στο πλαίσιο του αυτόφωρου, ενώ σε έρευνα που πραγματοποιήθηκε στο σπίτι του βρέθηκαν και κατασχέθηκαν δύο όπλα. Ο 30χρονος είχε οδηγηθεί στον εισαγγελέα, ενώ είχε οριστεί δικάσιμος για τις 15 Νοεμβρίου. Παράλληλα, του είχαν επιβληθεί περιοριστικοί όροι, ώστε να μην πλησιάζει την 43χρονη. Επίσης, σύμφωνα με την ΕΛΑΣ, η 43χρονη δεν είχε ζητήσει να τοποθετηθεί στο κινητό τηλέφωνό της η εφαρμογή panic button, ούτε είχε ζητήσει να φιλοξενηθεί σε κάποια δομή. «Ο αδερφός μου είχε τέσσερα χρόνια σχέση με την κοπέλα. Να ζητήσουμε συγγνώμη. Δεν ήταν τέτοιο παιδί ο αδερφός μου» δήλωσε η αδερφή του 30χρονου. «Μην πάθει τίποτε, να συλληφθεί να πληρώσει για αυτό που έκανε, αλλά να μην τον σκοτώσουν, να μην αυτοκτονήσει» ανέφερε, προσθέτοντας: «Μας απείλησε ότι ‘εγώ θα αυτοκτονήσω’». Σημείωσε επίσης πως ο 30χρονος της τηλεφώνησε το βράδυ μετά το έγκλημα. «Μου είπε ‘Βάσω το έκανα’. Του λέω ποιο; Και μου λέει ‘έχω χτυπήσει τη Δώρα’. Του λέω ‘γιατί;’. Δεν είναι κτήμα σου, άσ’ τη και μου είπε το έκανα… Δεν το πιστεύω αυτό το πράγμα, γιατί ξέρω τον αδερφό μου» σημείωσε. ",https://www.naftemporiki.gr/wp-content/themes/naftemporiki/images/N.PNG,"Ο συλληφθείς πρόκειται να οδηγηθεί στην υποδιεύθυνση Ασφάλειας του Αγρινίου, ενώ εξετάζεται εάν το όπλο που βρέθηκε στην κατοχή του είναι το ίδιο με αυτό που χρησιμοποιήθηκε για τον φόνο της 43χρονης",2024,11,12
https://www.naftemporiki.gr/society/1825194/gynaikoktonia-sto-agrinio-synelifthi-o-30chronos/,Γυναικοκτονία στο Αγρίνιο: Εντοπίστηκε ο 30χρονος – Έχει ταμπουρωθεί,2024-11-12,12:17:25,Κοινωνία,,"Εντοπίστηκε ο 30χρονος, ο οποίος αναζητείτο για την υπόθεση της δολοφονίας της 43χρονης, μητέρας τριών παιδιών, στο Αγρίνιο.","Ο 30χρονος βρέθηκε σε χώρο κοντά στο πατρικό του σπίτι στην περιοχή Μυρτιά του Δήμου Θέρμου Αιτωλοακαρνανίας. Γυναικοκτονία στο Αγρίνιο: Παραδόθηκε στους αστυνομικούς ο 30χρονος  Κατά πληροφορίες, έχει ταμπουρωθεί στον χώρο, γύρω από τον οποίο βρίσκονται δυνάμεις της Αστυνομίας, ενώ στο σημείο κλήθηκε να μεταβεί και διαπραγματευτής. Βάσει των ίδιων πληροφοριών, ο 30χρονος έχει στην κατοχή του όπλο. Οι αρχές αναζητούσαν από χθες, Δευτέρα, το βράδυ τα ίχνη του 30χρονου. Όσον αφορά στις συνθήκες δολοφονίας της 43χρονης, ο 30χρονος φέρεται να την πλησίασε στην οδό Παπαγιάννη στο Αγρίνιο και να την πυροβόλησε στην κοιλιακή χώρα, ενώ αμέσως μετά διέφυγε από το σημείο με αυτοκίνητο, το οποίο βρέθηκε αργά χθες το βράδυ κοντά στην κοινότητα Μυρτιά. Αμέσως μετά τη δολοφονική επίθεση, αυτόπτες μάρτυρες ειδοποίησαν τηλεφωνικά το ΕΚΑΒ και την Ασφάλεια Αγρινίου ότι υπήρχε τραυματισμένη γυναίκα στην οδό Παπαγιάννη. Όταν έφθασαν στο σημείο οι αστυνομικοί και το ασθενοφόρο, η 43χρονη ανέφερε ότι δέχθηκε πυροβολισμό από πρώην σύντροφό της, ενώ λίγη ώρα μετά υπέκυψε στα τραύματά της, παρά τις προσπάθειες που κατέβαλαν οι γιατροί στο νοσοκομείο του Αγρινίου. Το θύμα, σύμφωνα με την Αστυνομία, είχε υποβάλλει στις 4 Σεπτεμβρίου μήνυση εναντίον του 30χρονου για ενδοοικογενειακή βία, διότι όπως είχε καταγγείλει, την είχε απειλήσει με ένα μαχαίρι. Ο 30χρονος είχε συλληφθεί στο πλαίσιο του αυτόφωρου, ενώ σε έρευνα που πραγματοποιήθηκε στο σπίτι του βρέθηκαν και κατασχέθηκαν δύο όπλα. Ο 30χρονος είχε οδηγηθεί στο εισαγγελέα, ενώ είχε οριστεί δικάσιμος για τις 15 Νοεμβρίου. Παράλληλα, του είχαν επιβληθεί περιοριστικοί όροι, ώστε να μην πλησιάζει την 43χρονη. Επίσης, σύμφωνα με την ΕΛΑΣ, η 43χρονη δεν είχε ζητήσει να τοποθετηθεί στο κινητό τηλέφωνό της η εφαρμογή panic button, ούτε είχε ζητήσει να φιλοξενηθεί σε κάποια δομή. «Ο αδερφός μου είχε τέσσερα χρόνια σχέση με την κοπέλα. Να ζητήσουμε συγγνώμη. Δεν ήταν τέτοιο παιδί ο αδερφός μου» δήλωσε η αδερφή του 30χρονου. «Μην πάθει τίποτε, να συλληφθεί να πληρώσει για αυτό που έκανε, αλλά να μην τον σκοτώσουν, να μην αυτοκτονήσει» ανέφερε, προσθέτοντας: «Μας απείλησε ότι ‘εγώ θα αυτοκτονήσω’». Σημείωσε επίσης πως ο 30χρονος της τηλεφώνησε το βράδυ μετά το έγκλημα. «Μου είπε ‘Βάσω το έκανα’. Του λέω ποιο; Και μου λέει ‘έχω χτυπήσει τη Δώρα’. Του λέω ‘γιατί;’. Δεν είναι κτήμα σου, άσ’ τη και μου είπε το έκανα… Δεν το πιστεύω αυτό το πράγμα, γιατί ξέρω τον αδερφό μου» σημείωσε. ",https://www.naftemporiki.gr/wp-content/themes/naftemporiki/images/N.PNG,"Κατά πληροφορίες, έχει στην κατοχή του όπλο",2024,11,12
https://www.naftemporiki.gr/society/1825018/gynaikoktonia-sto-agrinio-anthropokynigito-gia-ton-entopismo-toy-30chronoy-to-tilefonima-stin-aderfi-toy-meta-to-stygero-egklima/,Γυναικοκτονία στο Αγρίνιο: Ανθρωποκυνηγητό για τον εντοπισμό του 30χρονου – Το τηλεφώνημα στην αδερφή του μετά το στυγερό έγκλημα,2024-11-12,10:33:08,Κοινωνία,,"Σε πλήρη εξέλιξη βρίσκονται οι έρευνες της ΕΛΑΣ για τον εντοπισμό του 30χρονου, ο οποίος αναζητείται για την υπόθεση της δολοφονίας της 43χρονης, μητέρας τριών παιδιών, χθες το βράδυ, στην πόλη του Αγρινίου.","Οι αστυνομικές έρευνες επικεντρώνονται στην ευρύτερη περιοχή της Μυρτιάς, δίπλα στη λίμνη Τριχωνίδα, αλλά και σε περιοχές προς το Θέρμο. Όσον αφορά στις συνθήκες δολοφονίας της 43χρονης, ο 30χρονος φέρεται να την πλησίασε στην οδό Παπαγιάννη στο Αγρίνιο και να την πυροβόλησε στην κοιλιακή χώρα, ενώ αμέσως μετά διέφυγε από το σημείο με αυτοκίνητο, το οποίο βρέθηκε αργά χθες το βράδυ κοντά στην κοινότητα Μυρτιά. Αμέσως μετά τη δολοφονική επίθεση, αυτόπτες μάρτυρες ειδοποίησαν τηλεφωνικά το ΕΚΑΒ και την Ασφάλεια Αγρινίου ότι υπήρχε τραυματισμένη γυναίκα στην οδό Παπαγιάννη. Όταν έφθασαν στο σημείο οι αστυνομικοί και το ασθενοφόρο, η 43χρονη ανέφερε ότι δέχθηκε πυροβολισμό από πρώην σύντροφό της, ενώ λίγη ώρα μετά υπέκυψε στα τραύματά της, παρά τις προσπάθειες που κατέβαλαν οι γιατροί στο νοσοκομείο του Αγρινίου. Το θύμα, σύμφωνα με την Αστυνομία, είχε υποβάλλει στις 4 Σεπτεμβρίου μήνυση εναντίον του 30χρονου για ενδοοικογενειακή βία, διότι όπως είχε καταγγείλει, την είχε απειλήσει με ένα μαχαίρι. Ο 30χρονος είχε συλληφθεί στο πλαίσιο του αυτόφωρου, ενώ σε έρευνα που πραγματοποιήθηκε στο σπίτι του βρέθηκαν και κατασχέθηκαν δύο όπλα. Ο 30χρονος είχε οδηγηθεί στο εισαγγελέα, ενώ είχε οριστεί δικάσιμος για τις 15 Νοεμβρίου. Παράλληλα, του είχαν επιβληθεί περιοριστικοί όροι, ώστε να μην πλησιάζει την 43χρονη. Επίσης, σύμφωνα με την ΕΛΑΣ, η 43χρονη δεν είχε ζητήσει να τοποθετηθεί στο κινητό τηλέφωνό της η εφαρμογή panic button ούτε είχε ζητήσει να φιλοξενηθεί σε κάποια δομή. «Ο αδερφός μου είχε τέσσερα χρόνια σχέση με την κοπέλα. Να ζητήσουμε συγγνώμη. Δεν ήταν τέτοιο παιδί ο αδερφός μου» δήλωσε η αδερφή του 30χρονου. «Μην πάθει τίποτε, να συλληφθεί να πληρώσει για αυτό που έκανε, αλλά να μην τον σκοτώσουν, να μην αυτοκτονήσει» ανέφερε, προσθέτοντας: «Μας απείλησε ότι ‘εγώ θα αυτοκτονήσω’». Αναφέρθηκε επίσης πως ο 30χρονος της τηλεφώνησε το βράδυ μετά το έγκλημα. «Μου είπε ‘Βάσω το έκανα’. Του λέω ποιο; Και μου λέει ‘έχω χτυπήσει τη Δώρα’. Του λέω ‘γιατί;’. Δεν είναι κτήμα σου, άσ’τη και μου είπε το έκανα… Δεν το πιστεύω αυτό το πράγμα, γιατί ξέρω τον αδερφό μου» σημείωσε. ",https://www.naftemporiki.gr/wp-content/themes/naftemporiki/images/N.PNG,"Με παρελθόν ενδοοικογενειακής βίας ο 30χρονος - Του είχαν επιβληθεί περιοριστικοί όροι, ώστε να μην πλησιάζει την 43χρονη",2024,11,12
https://www.naftemporiki.gr/society/1824815/gynaikoktonia-sto-agrinio-toy-afairesan-tria-opla-alla-telika-tin-skotose/,"Γυναικοκτονία στο Αγρίνιο: Του αφαίρεσαν τρία όπλα, αλλά τελικά την σκότωσε",2024-11-11,22:54:15,Κοινωνία,,"Μια μητέρα τριών παιδιών, 43 ετών, δολοφονήθηκε από τον πρώην σύντροφό της στο Αγρίνιο το απόγευμα της Δευτέρας. Άλλη μια γυναικοκτονία, με τον κατάλογο των αδικοχαμένων γυναικών να μακραίνει χωρίς να ξέρουμε πότε θα σταματήσει.","Ο δράστης εκτέλεσε εν ψυχρώ την 43χρονη στην οδό Παπαγιάννη στο Αγρίνιο, με τους αστυνομικούς της Ομάδας ΔΙΑΣ να φτάνουν στο σημείο και να την βρίσκουν αιμόφυρτη δίπλα στο αυτοκίνητό της. Λίγο πριν αφήσει την τελευταία της πνοή κατάφερε να πει στους αστυνομικούς ότι την πυροβόλησε ο 30χρονος πρώην σύντροφός της, ο οποίος σημειώνεται πως δεν είναι ο πατέρας των παιδιών της. Η αστυνομία κατάφερε να εντοπίσει το αυτοκίνητο του 30χρονου στην περιοχή της Μυρτιάς, του Θέρμου Αιτωλοακαρνανίας. Σύμφωνα με την Αστυνομία, ο 30χρονος κινείται κατά πάσα πιθανότητα πεζός στην περιοχή, διότι την γνωρίζει πολύ καλά. Αστυνομικές δυνάμεις έχουν αναπτυχθεί στην περιοχή για τον εντοπισμό του, ενώ εκείνο που προβληματίζει τις διωκτικές αρχές είναι ότι ο 30χρονος είναι πιθανόν να φέρει μαζί του όπλο. Σημειώνεται ότι η 43χρονη μεταφέρθηκε στο νοσοκομείο του Αγρινίου, όπου και οι ιατροί δεν κατάφεραν να την κρατήσουν στη ζωή, αφού είχε πυροβοληθεί εξ’επαφής στην κοιλιακή χώρα Σύμφωνα με πληροφορίες που μεταδίδει η ΕΡΤ, ο άνδρας που αναζητείται, είχε απασχολήσει για ενδοοικογενειακή βία και στις 6 Σεπτεμβρίου — και μάλιστα τότε του είχαν αφαιρεθεί τρία όπλα. Η σύλληψή του τότε είχε γίνει στο πλαίσιο του αυτοφώρου. Σε βάρος του είχε οριστεί δικάσιμος για τις 15 Νοεμβρίου και είχαν εκδοθεί περιοριστικοί όροι και ασφαλιστικά μέτρα για να μην πλησιάζει το θύμα, όρους, με τους οποίους όπως φαίνεται δεν συμμορφώθηκε, και τελικά σήμερα της έστησε καρτέρι και την σκότωσε. ",https://www.naftemporiki.gr/wp-content/themes/naftemporiki/images/N.PNG,Τον είχε καταγγείλει για ενδοοικογενειακή βία,2024,11,11
https://www.naftemporiki.gr/society/1739411/makrainei-o-katalogos-ton-gynaikoktonion-67chronos-sti-lamia-skotose-ti-gynaika-toy-kai-meta-aytoktonise/,Μακραίνει ο κατάλογος των γυναικοκτονιών: 67χρονος στη Λαμία σκότωσε τη γυναίκα του και μετά αυτοκτόνησε,2024-08-12,20:00:04,Κοινωνία,,,"Μακραίνει ο κατάλογος των γυναικοκτονιών. Άλλη μια γυναικοκτονία σημειώθηκε στην Λαμία το απόγευμα της Δευτέρας. Ειδικότερα, ένας 67χρονος σκότωσε τη γυναίκα του, ενώ στην συνέχεια αυτοκτόνησε. Όλα συνέβησαν στην συνοικία Παγκράτι Λαμίας λίγο μετά τις 6 το απόγευμα. Οι γείτονες ειδοποίησαν την αστυνομία ότι πυροβολισμοί έπεσαν σε ένα σπίτι στη γειτονιά τους. Λίγο αργότερα οι αστυνομικοί που έφτασαν εκεί έσπασαν την πόρτα και όταν μπήκαν μέσα στο σπίτι βρέθηκαν το ζευγάρι νεκροί σε μία λίμνη αίματος. Σύμφωνα με τα πρώτα στοιχεία των αστυνομικών ο 67χρονος φέρεται να σκότωσε την σύζυγό του και στη συνέχεια να αυτοκτόνησε. ",https://www.naftemporiki.gr/wp-content/themes/naftemporiki/images/N.PNG,Οι γείτονες άκουσαν πυροβολισμούς και κάλεσαν την αστυνομία,2024,8,12
https://www.naftemporiki.gr/society/1714096/gynaikoktonia-stin-amfilochia-kratoyse-tin-kori-toy-omiro-kai-apeiloyse-na-ti-skotosei-toy-eiche-dothei-piso-i-karampina-para-tis-minyseis/,"Γυναικοκτονία στην Αμφιλοχία: Κρατούσε την κόρη του όμηρο και απειλούσε να τη σκοτώσει – Του είχε δοθεί πίσω η καραμπίνα, παρά τις μηνύσεις",2024-07-13,17:37:59,Κοινωνία,,,"Φοβόταν για τη ζωή της. Είχε καταφύγει σε αστυνομικές και δικαστικές αρχές. Τον είχε μηνύσει επανειλημμένα. Αλλά αυτός είχε στην κατοχή του καραμπίνα και της έστησε καρτέρι θανάτου, αφού πρώτα κράτησε την 13χρονη κόρη τους όμηρο. Οι αποκαλύψεις για τη νέα γυναικοκτονία στην Αμφιλοχία συγκλονίζουν. Μόλις την περασμένη Τρίτη η γυναίκα είχε καταγγείλει στο αστυνομικό τμήμα τον εν διαστάσει σύζυγό της για ενδοοικογενειακή βία. Δεν πήρε ωστόσο panic button, ενώ δεν δέχθηκε να φιλοξενηθεί σε δομή. Όπως είπε η μητέρα της 37χρονης στην ΕΡΤ, ο δράστης είχε πάει στο σπίτι μεθυσμένος εκείνη την ημέρα, χτύπησε και απείλησε το θύμα. «Το μάτι της ήταν πρησμένο. Πήγε στην αστυνομία, αλλά εξαφανίστηκε ο κύριος». Ο 43χρονος διέφυγε και το αυτόφωρο παρήλθε. Μεγάλο θύμα της τραγωδίας και η 13χρονη κόρη, αφού έγινε μάρτυρας τόσο της δολοφονίας της μητέρας της όσο και της αυτοκτονίας του πατέρα της, ο οποίος και είχε επιχειρήσει να την κρατήσει όμηρο. Τον εφιάλτη ζούσε επί χρόνια και ο γιος του ζευγαριού. Ο δράστης εισέβαλε στο σπίτι τη νύχτα της Παρασκευής – όταν η 37χρονη ήταν στη δουλειά της – και ουσιαστικά κράτησε το παιδί όμηρο. Ο 43χρονος τηλεφώνησε στην 37χρονη και την απείλησε ότι θα σκοτώσει το παιδί, αν αυτή δεν επιστρέψει σπίτι από τη δουλειά της. Η 13χρονη κατάφερε να ειδοποιήσει τους ενοίκους του επάνω ορόφου με το κινητό της. Εκείνοι κατέβηκαν, έπιασαν την κουβέντα στον δράστη, έβγαλαν το παιδί από το διαμέρισμα και τον κλείδωσαν μέσα. Ο δράστης μην έχοντας άλλη έξοδο, είχε βγει στο μπαλκόνι. Μόλις έφτασε η εν διαστάσει σύζυγός του, την πυροβόλησε αρχικά πάνω από το μπαλκόνι. Στη συνέχεια πήδηξε από τον πρώτο όροφο, έπεσε πάνω στο καπό του αυτοκινήτου της και την πυροβόλησε δεύτερη φορά. Έστρεψε τελικά την καραμπίνα στον εαυτό του και αυτοκτόνησε. ",https://www.naftemporiki.gr/wp-content/themes/naftemporiki/images/N.PNG,Το χρονικό του ειδεχθούς εγκλήματος που συγκλόνισε την κοινωνία της Αμφιλοχίας,2024,7,13
https://www.naftemporiki.gr/society/1694581/gynaikoktonia-stin-alexandroypoli-80chronos-skotose-tin-73chroni-syzygo-toy-me-katsavidi/,Γυναικοκτονία στην Αλεξανδρούπολη: 80χρονος σκότωσε την 73χρονη σύζυγό του με κατσαβίδι,2024-06-21,11:06:14,Κοινωνία,,,"Την τελευταία της πνοή άφησε γυναίκα 73 ετών στην Αλεξανδρούπολη, έχοντας δεχθεί χτύπημα με κατσαβίδι από τον σύζυγό της, ηλικίας 80 ετών. Κατά το e-evros.gr, μετά την αποτρόπαιη πράξη του, ο 80χρονος αποπειράθηκε να βάλει τέλος στη ζωή του πίνοντας χλωρίνη. Σύμφωνα με το ίδιο μέσο, γείτονες άκουσαν κραυγές από το σπίτι του ζευγαριού, στην περιοχή της οδού Πλωτινουπόλεως, και κάλεσαν τις αρχές. Αστυνομικοί που έφτασαν εντόπισαν νεκρή την 73χρονη και σε άσχημη κατάσταση τον 80χρονο, ο οποίος διακομίστηκε στο Πανεπιστημιακό Γενικό Νοσοκομείο Αλεξανδρούπολης. ",https://www.naftemporiki.gr/wp-content/themes/naftemporiki/images/N.PNG,"Ακολούθως, ο 80χρονος αποπειράθηκε να βάλει τέλος στη ζωή του πίνοντας χλωρίνη",2024,6,21
https://www.naftemporiki.gr/society/1674921/gynaikoktonia-stoys-ag-anargyroys-o-synigoros-toy-politi-epestrepse-stin-elas-ton-fakelo-tis-ede-lene-oi-synigoroi-tis-miteras-toy-thymatos/,"Γυναικοκτονία στους Αγ. Αναργύρους: «Ο Συνήγορος του Πολίτη επέστρεψε στην ΕΛΑΣ τον φάκελο της ΕΔΕ», λένε οι συνήγοροι της μητέρας του θύματος",2024-05-30,11:35:52,Κοινωνία,,,"Επίσημη ενημέρωση ότι δεν έχει ολοκληρωθεί η διαδικασία για ευθύνες αστυνομικών οργάνων στην υπόθεση της γυναικοκτονίας της 28χρονης Κυριακής Γρίβα έξω από το Αστυνομικό Τμήμα Αγίων Αναργύρων, καθώς και ότι επεστράφη από τον Συνήγορο του Πολίτη στην ΕΛΑΣ ο φάκελος της ΕΔΕ, έλαβαν οι συνήγοροι της μητέρας του θύματος, Έλενα Τζούλη και Γιάννης Απατσίδης, σύμφωνα με δήλωσή τους. Όπως αναφέρουν οι δύο δικηγόροι σε Δελτίο Τύπου που εξέδωσαν, «παρά τις επιλεκτικές και ανακριβείς διαρροές κύκλων της ΕΛΑΣ, κατά παραβίαση του υπηρεσιακού απορρήτου, στις 28-05-2024 ο Ταξίαρχος της ΕΛΑΣ και Διευθυντής της Υποδιεύθυνσης Διοικητικών Εξετάσεων, μας ενημέρωσε, μετά την πάροδο ενός και πλέον μηνός, ότι εν τέλει η ΕΔΕ δεν ολοκληρώθηκε». Σύμφωνα με το Δελτίο Τύπου των δικηγόρων: «Ως λόγος μη ολοκλήρωσης της ΕΔΕ αναφέρεται ότι ο φάκελος επιστράφηκε στην ΕΛΑΣ, από τον Συνήγορο του Πολίτη, που λειτουργεί ως Εθνικός Μηχανισμός Διερεύνησης Περιστατικών Αυθαιρεσίας. Είχαμε επισημάνει σε όλους τους τόνους, ότι η επιλεκτική διαρροή της πειθαρχικής δικογραφίας, με την περιχαράκωση των ευθυνών σε συγκεκριμένους μόνον αστυνομικούς και για συγκεκριμένα μόνο σκέλη, δεν ήταν η δέουσα, και γι’ αυτό εμείς απευθυνθήκαμε στον Συνήγορο του Πολίτη, για τις δικές του νόμιμες ενέργειες, ώστε να δοθεί ένα τέλος στην παρατηρούμενη κατάχρηση εξουσίας. Η επιστροφή του φακέλου στον Διευθυντή της Υποδιεύθυνσης Διοικητικών Εξετάσεων, ο οποίος, μάλιστα, ουδέποτε εγκαίρως μας απάντησε στα αιτήματά μας, και ο οποίος ουδέποτε κάλεσε την οικογένεια για κατάθεση, εκθέτει ανεπανόρθωτα την ΕΛΑΣ». Παράλληλα, οι δικηγόροι της μητέρας τονίζουν: «Κατά περίεργο τρόπο, η ποινική δικογραφία που σχηματίστηκε κατά των αστυνομικών, εντελώς ανεπαρκώς, για τη διερεύνηση μόνον του εγκλήματος της παράβασης καθήκοντος, και όχι άλλων, δεν διαβιβάστηκε σε αντίγραφα για συσχέτιση και αξιολόγηση στον πειθαρχικό φάκελο, με ό,τι αυτό συνεπάγεται. Δυστυχώς, παρατηρείται μία αδιανόητη κωλυσιεργία και ατελή εκπλήρωση του καθήκοντος εκ μέρους συγκεκριμένων στελεχών της ΕΛΑΣ, και για όλα αυτά έχουμε ενημερώσει εγκαίρως τη Δικαιοσύνη. Δεν είναι δυστυχώς η πρώτη φορά που όταν διερευνώνται αστυνομικά όργανα για πράξεις σε βάρος πολιτών, υπάρχει καθυστέρηση και συγκαλυπτική στάση. Αντιθέτως, όταν η Αστυνομία διερευνάται μετά από καταγγελίες κρατικών οργάνων, παρατηρείται ενίοτε και απόπειρα κατάχρησης εξουσίας σε βάρος τους». Τέλος στο Δελτίο Τύπου επισημαίνεται: «Η μητέρα και η αδελφή της Κυριακής Γρίβα δεν θα επιτρέψουν τη συγκάλυψη της υπόθεσης και θα εξαντλήσουν κάθε ένδικο μέσο, ακόμη κι εάν χρειαστεί να απευθυνθούν σε ευρωπαϊκούς μηχανισμούς ελέγχου. Υπάρχει ένα Όριο στον ευτελισμό των διαδικασιών, και αυτό το Όριο έχει προ πολλού ξεπεραστεί. Θα ήταν φρόνιμο ο Υπουργός, κ. Μιχάλης Χρυσοχοΐδης, να ελέγξει και να περισώσει την Τιμή του Σώματος». Πηγή: ΑΠΕ-ΜΠΕ Διαβάστε επίσης: Γυναικοκτονία στους Αγ. Αναργύρους: Αναφορά στην εισαγγελέα του Αρείου Πάγου προανήγγειλαν οι δικηγόροι της οικογένειας της Κυριακής Γρίβα  ",https://www.naftemporiki.gr/wp-content/themes/naftemporiki/images/N.PNG,"Σύμφωνα με το Δελτίο Τύπου των δικηγόρων, «ως λόγος μη ολοκλήρωσης της ΕΔΕ αναφέρεται ότι ο φάκελος επιστράφηκε στην ΕΛΑΣ, από τον Συνήγορο του Πολίτη",2024,5,30
https://www.naftemporiki.gr/society/1660936/gynaikoktonia-stoys-ag-anargyroys-anafora-stin-eisaggelea-toy-areioy-pagoy-proaniggeilan-oi-dikigoroi-tis-kyriakis-griva/,Γυναικοκτονία στους Αγ. Αναργύρους: Αναφορά στην εισαγγελέα του Αρείου Πάγου προανήγγειλαν οι δικηγόροι της οικογένειας της Κυριακής Γρίβα,2024-05-14,15:22:51,Κοινωνία,,,"Αναφορά στην εισαγγελέα του Αρείου Πάγου και ακρόαση πρόκειται να ζητήσουν οι δικηγόροι της μητέρας και της αδερφής της Κυριακής Γρίβα, η οποία δολοφονήθηκε έξω από το Αστυνομικό Τμήμα Αγίων Αναργύρων, προκειμένου να ζητήσουν να ελεγχθεί το Τμήμα Ακροάσεων της Εισαγγελίας Πρωτοδικών, γιατί όπως υποστηρίζουν αρνήθηκε να παραδώσει τον φάκελο της ΕΔΕ που διενεργήθηκε για ευθύνες αστυνομικών. Όπως αναφέρουν οι δικηγόροι, Έλενα Τζούλη και Γιάννης Απατσίδης δεν κλήθηκαν ποτέ να συνεισφέρουν στοιχεία στην ΕΔΕ, όπως είχαν ζητήσει, ενώ επιπλέον δεν απαντήθηκε ποτέ η επίμαχη αίτηση τους. Σε δελτίο Τύπου που εξέδωσαν οι δύο δικηγόροι Υποστήριξης της Κατηγορίας από την πλευρά της μητέρας και της αδελφής της Κυριακής, σημειώνουν μεταξύ άλλων πως το θύμα «δολοφονήθηκε από έναν δράστη, αλλά συνεχίζει να κατακρεουργείται από τις Αρχές». Γυναικοκτονία στους Αγ. Αναργύρους: Ευθύνες αστυνομικών «βλέπει» το πόρισμα της ΕΔΕ  Στο δελτίο τύπου που εξέδωσαν οι δικηγόροι Τζούλη και Απατσίδης αναφέρονται τα εξής: «Εδώ και έναν μήνα περίπου ζητήσαμε με αίτηση που υποβάλαμε, να κληθούμε για να συνεισφέρουμε στοιχεία στην ΕΔΕ σε βάρος αστυνομικών. Ουδέποτε μας απάντησαν, αγνοώντας έτσι, όχι εμάς, αλλά την ίδια την μητέρα, μία μητέρα που εξαιτίας των Αρχών έχει καταρρεύσει ψυχολογικά και βρίσκεται στο μεταίχμιο ζωής και θανάτου. Αμέσως μόλις δημοσιοποιήθηκε ότι εκδόθηκε πόρισμα της ΕΔΕ με επιλεκτική διαρροή και επιλεκτικές πειθαρχικές διώξεις ζητήσαμε από την Εισαγγελία Ακροάσεων να μας χορηγηθεί ο φάκελος της ΕΔΕ. Η αίτησή μας στηρίζεται στο Νόμο στην Ηθική και στην πάγια Νομολογία της Αρχής Προστασίας Προσωπικών Δεδομένων. Παρόλα αυτά, μετά από μέρες περίσκεψης -ωσάν το αίτημά μας να μην γίνεται αντιληπτό πόσο εύλογο είναι- η αίτησή μας απορρίφθηκε ως δήθεν πρόωρη. Πόσοι μήνες, μέρες, δευτερόλεπτα, κλάσματα δευτερολέπτων, πρέπει να περάσουν μετά από την κτηνώδη αυτή πράξη και τις ντροπιαστικές ενέργειες της Αστυνομίας, ώστε η Εισαγγελία να πατάξει αυτά τα φαινόμενα και να μην συμμετέχει έστω κατ ‘ αποτέλεσμα εάν όχι ενεργά στην περιχαράκωση; Είναι αυτονόητο ότι πλέον θα υποβάλουμε αναφορά στην Εισαγγελέα του Αρείου Πάγου κυρία Γεωργία Αδειλίνη και θα ζητήσουμε ακρόαση από την ίδια, ώστε να ελεγχθεί ο περίεργος τρόπος -κατά κοινή παραδοχή- λειτουργίας του Τμήματος Ακροάσεων της Εισαγγελίας Πρωτοδικών, υπό την σημερινή Διεύθυνσή του, και να δοθεί ρητή εντολή για έρευνα παντός υπευθύνου όσο ψηλά κι εάν αυτός ευρίσκεται και όσο από Ψηλά κι εάν καθοδηγεί τις εξελίξεις. Η μητέρα της Κυριακής Γρίβα δεν θα ξεχάσει ποτέ. Εμείς ως συνήγοροί της θα φροντίσουμε να μην ξεχάσει κανείς». Πηγή: ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,Θα ζητήσουν ακρόαση,2024,5,14
https://www.naftemporiki.gr/society/1657257/gynaikoktonia-stoys-ag-anargyroys-eythynes-astynomikon-vlepei-to-porisma-tis-ede-gia-ti-dolofonia-tis-kyriakis/,Γυναικοκτονία στους Αγ. Αναργύρους: Ευθύνες αστυνομικών «βλέπει» το πόρισμα της ΕΔΕ,2024-05-09,14:23:31,Κοινωνία,,,"Μοιραία λάθη, τουλάχιστον επτά, των αστυνομικών στη διαχείριση του περιστατικού – γυναικοκτονίας στους Αγίους Αναργύρους, έξω από το οποίο έπεσε νεκρή, την 1η Απριλίου, από τα πυρά του 39χρονου πρώην συντρόφου της η 28χρονη Γρίβα, διαπιστώνει, σύμφωνα με πληροφορίες, η Ένορκη Διοικητική Εξέταση που διενεργήθηκε για την υπόθεση, με εντολή του αρχηγείου της Ελληνικής Αστυνομίας. Το σχετικό πόρισμα, που συντάσσει ο ενεργών την ΕΔΕ, ταξίαρχος της υποδιεύθυνσης Διοικητικών Εξετάσεων της ΓΑΔΑ, αναμένεται να παραδοθεί τις επόμενες μέρες στον επικεφαλής της ΓΑΔΑ, ήδη ωστόσο μέρος των εγγράφων του αποκαλύπτει η «Καθημερινή». «Το άτομο (άνδρας) κρατώντας μαχαίρι συνολικού μήκους 34 cm με λάμα 20 cm στο δεξιό του χέρι, προσέγγισε τη Γρίβα Κυριακή και εκδήλωσε επίθεση σε βάρος της, τραυματίζοντάς τη θανάσιμα, σε απόσταση περίπου ενάμισι (1,5) μέτρου από το φυλάκιο, εντός του οποίου βρισκόσουν και πάλι χωρίς να προβείς σε καμία ενέργεια προκειμένου να αποτρέψεις την εκδηλωθείσα επίθεση», αναφέρεται ενδεικτικά για τον αστυνομικό-σκοπό του Α.Τ. Αγίων Αναργύρων, μπροστά στον οποίο δολοφονήθηκε η γυναίκα.  Για την αξιωματικό-αστυνόμο Β΄, η οποία τη μοιραία νύχτα εκτελούσε χρέη επόπτριας στη Δυτική Αττική και βρισκόταν στο Α.Τ. Αγίων Αναργύρων όταν η 28χρονη πήγε μαζί με φίλο της να ζητήσει βοήθεια, καθώς φοβόταν ότι ο 39χρονος περίμενε να της επιτεθεί έξω από το σπίτι της, η ΕΔΕ φέρεται να την κατηγορεί πως «δεν μερίμνησες για τη διάθεση περιπολικού οχήματος, αν και στην υπηρεσία σου ήτο διαθέσιμο το υπ’ αριθμ. Ε.Α.31… περιπολικό όχημα προς εκτέλεση διατεταγμένης υπηρεσίας, για τη μεταφορά της ανωτέρω στην οικία της και δεν ενημέρωσες τον διοικητή της υπηρεσίας σου και τον διευθυντή της Διεύθυνσης Αστυνομίας Δυτικής Αττικής για τη λήψη εντολών – οδηγιών, με αποτέλεσμα η καταγγέλλουσα να αποχωρήσει από το τμήμα…». Ο ταξίαρχος κατηγορεί, επίσης, την επόπτρια ότι δεν έδωσε σωστές οδηγίες στην αξιωματικό υπηρεσίας ώστε εκείνη να καταγράψει τα στοιχεία της καταγγέλλουσας, αλλά και του πρώην συντρόφου της και στη συνέχεια να ζητήσει από το κέντρο της Άμεσης Δράσης να στείλει περιπολικό στο σπίτι της 28χρονης για τον εντοπισμό και την προσαγωγή του υπόπτου. Σοβαρές ευθύνες αποδίδονται και στη νεαρή αστυφύλακα που εκτελούσε καθήκοντα αξιωματικού υπηρεσίας στο αστυνομικό τμήμα. «Αν και σου καταγγέλθηκε από την Κυριακή Γρίβα ότι ο πρώην σύντροφός της βρίσκεται έξωθεν της οικίας της, αναφέροντας ότι αδυνατεί να μεταβεί σ’ αυτή φοβούμενη για τη σωματική της ακεραιότητα, αιτούμενη παράλληλα αστυνομική συνοδεία για τη μετάβασή της και ειδικότερα τη διάθεση περιπολικού οχήματος, δεν αξιολόγησες τους λόγους προσέλευσής της στην υπηρεσία σας ώστε να ενεργήσεις ως ώφειλες και ως είχες υποχρέωση τις προβλεπόμενες υπηρεσιακές ενέργειες προς διερεύνηση της καταγγελίας». Την κατηγορεί επιπλέον ότι δεν ενημέρωσε για το περιστατικό το Κέντρο Επιχειρήσεων της Άμεσης Δράσης ώστε να εξαντληθούν οι πιθανότητες εξεύρεσης διαθέσιμου περιπολικού για την ασφαλή μεταφορά της 28χρονης στο σπίτι της, παρά μόνο περιορίστηκε να ρωτήσει την Κυριακή Γρίβα εάν θέλει να καταθέσει μήνυση και εάν στο παρελθόν ο πρώην σύντροφός της την έχει απειλήσει.  Από την πλευρά του, ο αστυφύλακας της Άμεσης Δράσης που εκτελούσε υπηρεσία στο τηλεφωνικό κέντρο της ΓΑΔΑ και στα ηχητικά που διέρρευσαν στον Τύπο ακούγεται να λέει στην Κυριακή Γρίβα πως «το περιπολικό δεν είναι ταξί», κλήθηκε να δώσει εξηγήσεις για το παράπτωμα της πλημμελούς εκτέλεσης της υπηρεσίας του. Στην κλήση σε απολογία που του παραδόθηκε, αναφέρεται ότι «παρέλειψες να ζητήσεις τα στοιχεία και τα χαρακτηριστικά του πρώην συντρόφου της προκειμένου να προβείς στη σχετική καταχώρησή τους προς διάθεση περιπολικού οχήματος για τη μετάβασή του στο σημείο και σε περίπτωση ανεύρεσής του να προσαχθεί (…) Απαντώντας δε στο αίτημά της για αποστολή περιπολικού για την ασφαλή μετάβαση στην οικία της, της ανέφερες μεταξύ άλλων ότι “το περιπολικό δεν είναι ταξί”, η οποία (επικοινωνία) μετά την παρέλευση δύο λεπτών διεκόπη τελικά λόγω του θανάσιμου τραυματισμού της».  Πειθαρχικά ελεγκτέος είναι και ο αστυνομικός – σκοπός του τμήματος, που ήδη από τότε τελούσε υπό απόταξη μετά την καταδίκη του για συμμετοχή σε σοβαρή ποινική υπόθεση. Στο πλαίσιο της τρέχουσας πειθαρχικής έρευνας, ο διενεργών την ΕΔΕ τον κατηγορεί ότι όταν η Κυριακή Γρίβα και ο φίλος της που τη συνόδευε του απηύθυναν τον λόγο ρωτώντας τον εάν υπάρχει διαθέσιμο περιπολικό για να συνοδεύσει την 28χρονη στο σπίτι της, εκείνος απάντησε αρνητικά. Κυρίως, όμως, τον κατηγορεί ότι ενώ η επίθεση έγινε μπροστά του, εκείνος δεν αντέδρασε για να την αποτρέψει. «Δεν εξήλθες ως ώφειλες από το φυλάκιο, με αποτέλεσμα να μην αντιληφθείς άτομο (άνδρας) το οποίο επιβιβαζόμενο σε μοτοσικλέτα προσέγγισε το ανωτέρω Α.Τ. και στάθμευσε επί του πεζοδρομίου τη μοτοσικλέτα, σε απόσταση 30 μέτρων από το φυλάκιο». Δολοφονία Γρίβα: Παρακώλυση ψυχιατρικής πραγματογνωμοσύνης στον δράστη καταγγέλλει η οικογένεια της 28χρονης  ",https://www.naftemporiki.gr/wp-content/themes/naftemporiki/images/N.PNG,Μπαράζ σοβαρών παραλείψεων φέρεται να καταλογίζει σε συγκεκριμένους αστυνομικούς ο ταξίαρχος που διερευνά την υπόθεση,2024,5,9
https://www.naftemporiki.gr/afieromata/the-n-society/1650210/gynaikoktonia-stin-ellada-koinoniko-fainomeno-se-exarsi/,Γυναικοκτονία στην Ελλάδα: Κοινωνικό φαινόμενο σε έξαρση;,2024-04-28,10:08:18,Αφιερώματα                \THE N SOCIETY,,,"Tης Κωνσταντίνας Τσούνη, ερευνήτριας, Τμήμα Επικοινωνίας, Μέσων και Πολιτισμού, Πάντειο Πανεπιστήμιο ΩΣ ΓΥΝΑΙΚΟΚΤΟΝΙΑ χαρακτηρίζεται η πλέον ακραία μορφή έμφυλης βίας, με σημαντικό αριθμό ορισμών της να καταγράφεται στη διεθνή βιβλιογραφία. Η ΑΝΑΦΟΡΑ και η προβολή της διάπραξης υψηλού αριθμού εγκλημάτων δολοφονίας με θύματα γυναίκες και στη χώρα μας, κατά τα τελευταία έτη, πυροδότησε μια έντονη δημόσια συζήτηση αναφορικά με τον όρο «γυναικοκτονία» και την ανάγκη νομικής αναγνώρισης και θεσμοθέτησής του ως αυτοτελές διωκόμενο έγκλημα, διαχωρισμένο από το γενικότερο και μόνο αποδεκτό ποινικό αδίκημα της ανθρωποκτονίας. Η ΔΙΕΡΕΥΝΗΣΗ και ανάλυση πρωτογενών δεδομένων αναφορικά με το ποινικό αδίκημα της ανθρωποκτονίας με πρόθεση, σε βάρος ατόμων θηλυκού γένους, κατά τη δεκαετία 2012-2021 κατέδειξε τα εξής ενδιαφέροντα δεδομένα: ΠΑΡΑΤΗΡΕΙΤΑΙ αξιοσημείωτη μείωση των συνολικών ανθρωποκτονιών (από τις 160 στις 89 περιπτώσεις), εντούτοις σημειώνεται σημαντική αύξηση των υποθέσεων γυναικοκτονιών: από τις 14 το έτος 2012, στις 26 κατά το έτος 2021 (από 8,7% σε 29,2%), οι οποίες για το σύνολο της δεκαετίας υπολογίσθηκαν στις 163. ΚΑΤΑ την κατηγοριοποίηση των σχέσεων μεταξύ θυμάτων και θυτών, στις υπό μελέτη υποθέσεις γυναικοκτονίας, η ερωτική σχέση μεταξύ των εμπλεκομένων εμφανίζεται να καταλαμβάνει το υψηλότερο ποσοστό των σχέσεων (51,4%), με τη συγγενική σχέση να ακολουθεί (30,1%), ενώ σημαντικό είναι και το εύρημα πως σε ποσοστό 1,2% δεν υπάρχει καμία σχέση μεταξύ θύτη και θύματος. ΑΝΑΛΥΤΙΚΟΤΕΡΑ διαπιστώθηκε ότι μεταξύ των προαναφερόμενων κυρίαρχων τύπων προηγούνται οι σχέσεις μεταξύ νυν συζύγων, ερωτικών συντρόφων και μητέρας – υιού, στις οποίες κατά κύριο λόγο τα δύο μέρη προκύπτει ότι συμβιώνουν ή συνοικούν. Αν και σύμφωνα με τη Σύμβαση της Κωνσταντινούπολης για την ενδοοικογενειακή βία, η ποινική αντιμετώπιση του δράστη παραμένει πλέον ίδια, ανεξαρτήτως υφιστάμενης σχέσης ή συμβίωσης θυμάτων και θυτών κατά τη διάπραξη του εγκλήματος, οι εν λόγω διαπιστώσεις καταδεικνύουν την ισχυρή συχνότητα τέλεσης γυναικοκτονιών εντός του οικογενειακού ιστού και της κοινής οικιακής εστίας. Το παραπάνω εύρημα είναι σημαντικό κατά την κοινωνική διερεύνηση του φαινομένου της γυναικοκτονίας. ΈΝΑ ΟΥΣΙΩΔΕΣ ερευνητικό εύρημα αποτέλεσαν επίσης οι τρόποι και τα μέσα τέλεσης των εγκλημάτων, με τον θανάσιμο τραυματισμό των θυμάτων από μαχαίρι να λαμβάνει το υψηλότερο ποσοστό (33,5%) και να ακολουθούν ο πυροβολισμός με πυροβόλο όπλο (πιστόλι, περίστροφο ή καραμπίνα) (23,1%), κακώσεις (18,5%), ασφυξία (8,1%), στραγγαλισμός (4,6%) κ.ά. ΤΑ ΣΥΓΚΕΚΡΙΜΕΝΑ ευρήματα προσφέρουν χρήσιμα δεδομένα αναφορικά με τις συνθήκες τέλεσης των εγκλημάτων γυναικοκτονίας. Ωστόσο, κατά την καταγραφή των εγκλημάτων αυτής της μορφής διαπιστώνονται ελλείψεις (με τη βασικότερη να αφορά τη σαφή καταγραφή του κινήτρου του δράστη), οι οποίες αν και εύλογα ερμηνεύονται μέσω της ποινικής αναγνώρισης του αδικήματος της ανθρωποκτονίας και όχι της «γυναικοκτονίας», θα πρέπει να αποτελέσουν πεδίο σκέψης και προβληματισμού ως προς την περαιτέρω συζήτηση για τη χρήση του όρου. ΣΕ ΚΑΘΕ περίπτωση, η αυξητική πορεία του αριθμού των θυμάτων γυναικών αποτελεί ένα κοινωνικό φαινόμενο που χρήζει ενδελεχέστερης μελέτης σε πολλαπλά επίπεδα (κοινωνικό, αστυνομικό, δικονομικό, επικοινωνιακό κ.α.), προκειμένου να επιτευχθεί η μέγιστη δυνατή αντιμετώπισή του. ",https://www.naftemporiki.gr/wp-content/themes/naftemporiki/images/N.PNG,"Από την κατηγοριοποίηση των σχέσεων θυμάτων-θυτών, η ερωτική σχέση μεταξύ των εμπλεκομένων εμφανίζει το υψηλότερο ποσοστό (51,4%)",2024,4,28
https://www.naftemporiki.gr/society/1642367/gynaikoktonia-stoys-agioys-anargyroys-na-elegchthoyn-gia-anthropoktonia-dia-paraleipseos-oi-astynomikoi-zitei-i-oikogeneia-tis-28chronis/,"Γυναικοκτονία στους Αγίους Αναργύρους: Να ελεγχθούν για ανθρωποκτονία διά παραλείψεως οι αστυνομικοί, ζητεί η οικογένεια της 28χρονης",2024-04-18,13:11:03,Κοινωνία,,,"Να διερευνηθούν αδικήματα όπως αυτό της ανθρωποκτονίας διά παραλείψεως από τους αστυνομικούς, ζητούν οι συνήγοροι της οικογένειας της Κυριακής Γρίβα, η οποία δολοφονήθηκε εν ψυχρώ από τον πρώην σύντροφό της έξω από το αστυνομικό τμήμα Αγίων Αναργύρων, όπου η 28χρονη είχε ζητήσει βοήθεια. Σύμφωνα με δελτίο Τύπου των συνηγόρων της οικογένειας του θύματος, Έλενας Τζούλη και Γιάννη Απατσίδη, θα ζητηθεί από την Διεύθυνση Εσωτερικών Υποθέσεων που ερευνά ενδεχόμενες ευθύνες των αστυνομικών που ενεπλάκησαν σε όσα έγιναν πριν πέσει νεκρή η Κυριακή, να αναζητήσουν ευθύνες όχι μόνο για παράβαση καθήκοντος αστυνομικών, αλλά και για άλλα σοβαρά αδικήματα. Άγιοι Ανάργυροι: Παράσταση προς υποστήριξη της κατηγορίας δηλώνει η οικογένεια της 28χρονης  Στο δελτίο Τύπου της κ. Τζούλη και του κ. Απατσίδη αναφέρονται τα εξής: Πηγή: ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,Τι αναφέρουν σε ανακοίνωσή τους οι συνήγοροι της οικογένειας του θύματος,2024,4,18
https://www.naftemporiki.gr/society/1636232/gynaikoktonia-stoys-ag-anargyroys-epistrefei-sto-nosokomeio-attikon-o-39chronos/,Γυναικοκτονία στους Αγ. Αναργύρους: Δεν έγινε δεκτός στις φυλακές Κορυδαλλού ο 39χρονος,2024-04-09,20:09:49,Κοινωνία,,Απόπειρα αυτοκτονίας,"Δεν έγινε δεκτός στις φυλακές του Κορυδαλλού ο 39χρονος που δολοφόνησε εν ψυχρώ την 28χρονη Κυριακή στους Αγίους Αναργύρους πριν από μία εβδομάδα. Επισημαίνεται ότι ο 39χρονος που νοσηλευόταν πήρε σήμερα εξιτήριο από το νοσοκομείο και οδηγήθηκε στις φυλακές με ισχυρή αστυνομική συνοδεία, όπου επρόκειτο να νοσηλευτεί στο ειδικό Κέντρο Υγείας. Ο δράστης δεν έγινε δεκτός στις φυλακές, καθώς, όπως μεταδίδει το OPEN, υπήρχε ο φόβος ότι μέσα στον θάλαμο νοσηλείας μπορεί να προσπαθούσε να αυτοτραυματιστεί ξανά, αλλά και γιατί εκεί βρίσκονταν κι άλλοι κρατούμενοι. Ο 39χρονος μετά τις φυλακές Κορυδαλλού επέστρεψε στο νοσοκομείο «Αττικόν», αλλά λίγη ώρα αργότερα δόθηκε εντολή στο ΕΚΑΒ να τον μεταφέρει στο Τζάνειο, όπου και νοσηλεύεται πλέον φρουρούμενος. Τις προηγούμενες μέρες ο 39χρονος δράστης αποπειράθηκε να αυτοκτονήσει μέσα στο κελί του, όπου και βρέθηκε πεσμένος με σημάδια στο λαιμό. Υπενθυμίζεται ότι μετά από εξέταση ειδικών, διαπιστώθηκε πως ο 39χρονος δεν χρήζει νοσηλείας σε ψυχιατρείο και κατόπιν αυτής είχε αποφασιστεί να προφυλακιστεί σε κελί ειδικής πτέρυγας στις φυλακές Κορυδαλλού. ",https://www.naftemporiki.gr/wp-content/themes/naftemporiki/images/N.PNG,Ο 39χρονος νοσηλεύεται πλέον στο Τζάνειο,2024,4,9
https://www.naftemporiki.gr/society/1634295/gynaikoktonia-stoys-agioys-anargyroys-se-krisimi-katastasi-o-39chronos-pos-apopeirathike-na-aytoktonisei/,Γυναικοκτονία στους Αγίους Αναργύρους: Σε κρίσιμη κατάσταση ο 39χρονος – Πώς αποπειράθηκε να αυτοκτονήσει,2024-04-07,17:00:42,Κοινωνία,,Δεν χρήζει νοσηλείας σε ψυχιατρείο,"Διασωληνωμένος σε μονάδα εντατικής θεραπείας (ΜΕΘ) παραμένει ο 39χρονος δράστης που δολοφόνησε την 28χρονη πρώην σύντροφό του έξω από το ΑΤ Αγίων Αναργύρων, του οποίου η κατάσταση κρίνεται κρίσιμη. Ο 39χρονος φέρεται να αποπειράθηκε να αυτοκτονήσει μέσα στο κελί του, όπου βρέθηκε πεσμένος με σημάδια στο λαιμό. Σύμφωνα με πληροφορίες της ΕΡΤ, μετά από εξέταση ειδικών ο 39χρονος δεν χρήζει νοσηλείας σε ψυχιατρείο και κατόπιν αυτής αποφασίστηκε να προφυλακιστεί σε κελί ειδικής πτέρυγας στις φυλακές Κορυδαλλού. Λίγο μετά τη μία τα ξημερώματα δεσμοφύλακας πέρασε από το κελί του 39χρονου δράστη διαπιστώνοντας ότι είχε πάει στην τουαλέτα που είναι μέσα στο κελί. Επιστρέφοντας πάλι μετά από 10 λεπτά ο δεσμοφύλακας, δεν τον είδε στο κρεβάτι του και άνοιξε την πόρτα του κελιού βλέποντάς τον στο πάτωμα, αναίσθητο. Έπειτα κάλεσε αμέσως σε βοήθεια και ξεκίνησε να προσφέρει ΚΑΡΠΑ στον κρατούμενο για να τον επαναφέρει. Κατά τις ίδιες πληροφορίες, ο 39χρονος είχε αποπειραθεί να αυτοκτονήσει φτιάχνοντας έναν αυτοσχέδιο βρόγχο με γάζες που είχε τυλιγμένο στο λαιμό του από τον προηγούμενο τραυματισμό του. Τελικά από το σφίξιμο του βρόγχου διακόπηκε η ροή του αίματος και το οξυγόνο και έτσι έχασε τις αισθήσεις του. Για το περιστατικό είχε διαταχθεί έρευνα και από τον εισαγγελέα των φυλακών. ",https://www.naftemporiki.gr/wp-content/themes/naftemporiki/images/N.PNG,Ο δράστης παραμένει διασωληνωμένος σε ΜΕΘ,2024,4,7
https://www.naftemporiki.gr/society/1634028/gynaikoktonia-stoys-agioys-anargyroys-se-meth-sto-attikon-o-39chronos-plirofories-oti-prospathise-na-aytoktonisei/,Γυναικοκτονία στους Αγίους Αναργύρους: Αποπειράθηκε να αυτοκτονήσει ο 39χρονος – Νοσηλεύεται σε ΜΕΘ,2024-04-07,08:37:55,Κοινωνία,,,"Στη ΜΕΘ του Αττικού Νοσοκομείου διεκομίσθη ο 39χρονος που δολοφόνησε την 28χρονη πρώην σύντροφό του έξω από το ΑΤ Αγίων Αναργύρων. Σύμφωνα με την ΕΡΤ, περίπου στις 2 τα ξημερώματα ο 39χρονος εντοπίστηκε πεσμένος στο πάτωμα στο κελί που κρατείται στο ψυχιατρείο των φυλακών Κορυδαλλού με εμφανή σημάδια στο λαιμό. Κατά πληροφορίες της ΕΡΤ προσπάθησε να αυτοκτονήσει. Διαβάστε ακόμη ",https://www.naftemporiki.gr/wp-content/themes/naftemporiki/images/N.PNG,Βρέθηκε πεσμένος στο πάτωμα του κελιού του,2024,4,7
https://www.naftemporiki.gr/society/1633537/gynaikoktonia-stoys-ag-anargyroys-sygkinitiki-kinitopoiisi-toy-moysikoy-scholeioy-ilioy-exo-apo-to-at/,Γυναικοκτονία στους Αγ. Αναργύρους: Συγκινητική κινητοποίηση του Μουσικού Σχολείου Ιλίου έξω από το ΑΤ,2024-04-05,23:36:24,Κοινωνία,,,"Συγκίνηση προκάλεσε η κίνηση των μαθητών του μουσικού σχολείου Ιλίου, για την γυναικοκτονία της 28χρονης Κυριακής το βράδυ της Δευτέρας. ««Το περιπολικό δεν είναι ταξί»- Καμία μόνη», έγραφε το πανό που κρατούσαν οι μαθητές έξω από το αστυνομικό τμήμα των Αγίων Αναργύρων, εκεί δηλαδή που σημειώθηκε η δολοφονία. Οι μαθητές πραγματοποίησαν καθιστική διαμαρτυρία έχοντας βάψει τις παλάμες τους κόκκινες, ενώ στη συνέχεια τραγούδησαν ένα τραγούδι αφιερωμένο στις γυναικοκτονίες. ",https://www.naftemporiki.gr/wp-content/themes/naftemporiki/images/N.PNG,"«Καμία μόνη», έγραφε το πανό των μαθητών",2024,4,5
https://www.naftemporiki.gr/society/1631913/gynaikoktonia-stoys-agioys-anargyroys-teleytaio-antio-stin-28chroni-kyriaki/,Γυναικοκτονία στους Αγίους Αναργύρους: «Τελευταίο αντίο» στην 28χρονη Κυριακή – Σπαρακτικές σκηνές,2024-04-04,12:29:36,Κοινωνία,,Ενώπιον της ανακρίτριας ο 39χρονος δράστης,"Ο τραγικός επίλογος της στυγερής γυναικοκτονίας έξω από το Αστυνομικό Τμήμα Αγίων Αναργύρων, έπεσε με την εξόδιο ακολουθία της 28χρονης Κυριακής, στον Ιερό Ναό του Αγίου Νεκταρίου στα Άνω Λιόσια. Το λευκό φέρετρο με τη σορό της οδηγήθηκε το μεσημέρι στον Ιερό Ναό όπου είχαν συγκεντρωθεί συγγενείς και φίλοι της για να απευθύνουν το «τελευταίο αντίο». Βυθισμένοι στη θλίψη, με δάκρυα στα μάτια και κρατώντας λευκά λουλούδια, αποχαιρέτησαν την αδικοχαμένη κοπέλα. Τραγική φιγούρα η μητέρα της Κυριακής, που υποβασταζόμενη και με σπαρακτικές φωνές συνοδεύει την κόρη της στην τελευταία της κατοικία.  Την ίδια ώρα, η κοινή γνώμη παρακολουθεί συγκλονισμένη τα ντοκουμέντα και τις λεπτομέρειες του αποτρόπαιου εγκλήματος, ενώ πολίτες αφήνουν λίγα λουλούδια έξω από το Αστυνομικό Τμήμα όπου έπεσε νεκρή από τις μαχαιριές του πρώην συντρόφου της. https://www.naftemporiki.gr/society/1631882/agioi-anargyroi-i-alysida-ton-moiraion-paraleipseon-piso-apo-ti-stygeri-gynaikoktonia/ Στο μεταξύ, στα δικαστήρια της πρώην σχολής Ευελπίδων προσήχθη στις 13.30 ο 39χρονος δράστης της δολοφονίας της 28χρονης κοπέλας. Συνοδεία ισχυρής αστυνομικής δύναμης οδηγήθηκε στην 25η ανακριτρια για να απολογηθεί για ανθρωποκτονία από πρόθεση, παράνομη οπλοκατοχη- οπλοχρησία κατοχη ναρκωτικών ουσιών προς ίδια χρήση. Γυναικοκτονία στους Αγ. Αναργύρους: «Ξηλώθηκαν» ο διοικητής του ΑΤ και ακόμη 5 αστυνομικοί  Ο υπουργός Προστασίας του Πολίτη Μιχάλης Χρυσοχοΐδης δήλωσε «συντετριμμένος» για τη δολοφονία της 28χρονης Κυριακής και διαβεβαίωσε πως διενεργείται έρευνα ώστε να «αποκαλυφθεί όλη η αλήθεια» χωρίς «να αποκρυφθεί τίποτε». «Τέσσερις μέρες μετά το τραγικό περιστατικό όπου χάθηκε μια νέα κοπέλα, η Κυριακή Γρίβα, συνεχίζουμε όλοι μας να θρηνούμε και να πενθούμε. Είμαι συντετριμμένος και προσωπικά, είναι από τις πλέον δυσάρεστες και δύσκολες στιγμές που έχω βιώσει στην μακρά διαδρομή μου και στην προσωπική μου ζωή» τόνισε ο κ. Χρυσοχοΐδης. Εξέφρασε παράλληλα τα συλλυπητήριά του στους οικείους της 28χρονης και υπογράμμισε πως θα υπάρξει ο αναγκαίος απολογισμός για να μην ξανασυμβούν τέτοια γεγονότα. «Απευθύνω τα συλλυπητήριά μου στην οικογένεια της νέας γυναίκας που έφυγε. Η έρευνα διεξάγεται με μεγάλη ταχύτητα, είμαι βέβαιος ότι θα τελειώσει πολύ γρήγορα και θα αποκαλυφθεί πλήρως η αλήθεια. Η Ελληνική αστυνομία απέστειλε σε όλες τις αρχές και η ίδια διεξάγει έρευνες με το υλικό, χωρίς να αποκρυφθεί τίποτα. Θα αποκαλυφθεί όλη η αλήθεια και θα αποδοθεί στους πολίτες της χώρας. Θα υπάρξει ο απολογισμός που πρέπει για να μην ξανασυμβούν τέτοια γεγονότα» δήλωσε. naftemporiki.gr ",https://www.naftemporiki.gr/wp-content/themes/naftemporiki/images/N.PNG,Κηδεύεται η 28χρονη Κυριακή που δέχθηκε δολοφονική επίθεση από τον πρώην σύντροφό της έξω από το Α.Τ. Αγίων Αναργύρων,2024,4,4
https://www.naftemporiki.gr/society/1631627/gynaikoktonia-pigainte-me-sto-psychiatreio-eipe-o-drastis-kai-ton-pigan/,"Γυναικοκτονία: «Πηγαίντε με στο ψυχιατρείο» είπε ο δράστης, και τον πήγαν",2024-04-04,00:10:34,Κοινωνία,,Είχε καταθέσει μήνυση για βιαιοπραγία,"Το μόνο πράγμα που φέρεται να είπε στους αστυνομικούς ο δράστης της τραγικής γυναικοκτονίας έξω από το αστυνομικό τμήμα των Αγίων Αναργύρων, αφού αυτοτραυματίστηκε ήταν ότι «θέλει να πάει σε ψυχιατρείο». Όπερ και εγένετο, καθώς σύμφωνα με την ΕΡΤ μεταφέρθηκε σε ψυχιατρικό νοσοκομείο, όπου και νοσηλεύεται φρουρούμενος. Ωστόσο, όπως έχει γίνει ήδη γνωστό, ο άνδρας ήταν ήδη κακοποιητικός στην σχέση του. Η 28χρονη είχε μείνει έγκυος στο παρελθόν αλλά απέβαλλε λόγω των συχνών ξυλοδαρμών από τον δολοφόνο της, σύμφωνα με τον πατέρα της. «Είχε μείνει έγκυος πριν από περίπου 2-3 χρόνια. Μας το είχε ανακοινώσει, είχαν μιλήσει με αυτόν και υποτίθεται ότι το ήθελε. Αλλά στο τέλος μας είπε ότι έκανε έκτρωση. Δεν μου είπαν ότι τη χτύπησε. Τη χτυπούσε συνέχειά αυτός. Και μετά κατάλαβα ότι την είχε χτυπήσει και έχασε το παιδί. Για να μην μας πει τι είχε γίνει μας είπε ότι έκανε έκτρωση. Για να αποφύγει να μας στενοχωρήσει το πήρε πάνω της», είπε ο πατέρας της 28χρονης. Άγιοι Ανάργυροι: Τι είπε ο φρουρός του ΑΤ, που «κλώτσησε το μαχαίρι»  Υπενθυμίζεται ότι ο δράστης φαίνεται σε βίντεο  να παρακολουθεί το σπίτι της γυναίκας λίγο πριν από την δολοφονία. Σύμφωνα με την ΕΡΤ, το ζευγάρι είχε χωρίσει από το 2020 και τότε η κοπέλα είχε καταθέσει μήνυση εναντίον του πρώην συντρόφου της για βιαιοπραγία και βιασμό ενώ επιπλέον είχε ζητήσει ασφαλιστικά μέτρα. Χθες επέστρεφε από διασκέδαση στο σπίτι της μαζί με έναν φίλο της και είδε τον πρώην σύντροφό της να την περιμένει γι’ αυτό και πήγε στο αστυνομικό τμήμα, όπου τελικά πέθανε αβοήθητη από τις μαχαιριές του 39χρονου. ",https://www.naftemporiki.gr/wp-content/themes/naftemporiki/images/N.PNG,"Η 28χρονη είχε μείνει έγκυος στο παρελθόν αλλά απέβαλλε λόγω των συχνών ξυλοδαρμών δολοφόνο της, σύμφωνα με τον πατέρα της.",2024,4,4
https://www.naftemporiki.gr/society/1631736/gynaikoktonia-stoys-agioys-anargyroys-to-mesimeri-stin-anakritria-o-39chronos/,Γυναικοκτονία στους Αγίους Αναργύρους: Το μεσημέρι στην ανακρίτρια ο 39χρονος,2024-04-04,08:51:03,Κοινωνία,,,"Σήμερα στις 13:00 πρόκειται να παρουσιαστεί ενώπιον της 25ης ανακρίτριας ο 39χρονος, ο οποίος δολοφόνησε την 28χρονη πρώην σύντροφό του έξω από το Αστυνομικό Τμήμα στους Αγίους Αναργύρους. Στις 12:00 το μεσημέρι θα γίνει η κηδεία της 28χρονης κοπέλας. Το ηχητικό ντοκουμέντο με την τελευταία τηλεφωνική συνομιλία της 28χρονης, η οποία παρακαλούσε να την συνοδεύσει περιπολικό στο σπίτι της γιατί κινδύνευε, για να λάβει την απάντηση «το περιπολικό δεν είναι ταξί», πυροδότησε εξελίξεις στην υπόθεση. Έξι αστυνομικοί απομακρύνθηκαν από τις θέσεις τους, ενώ η έρευνα βρίσκεται σε εξέλιξη, με τη λήψη καταθέσεων, απ’ όσους βρίσκονταν στο Τμήμα και το «100» και τα στοιχεία εντός των ημερών θα αποσταλούν στον εισαγγελέα. Πηγές της αστυνομίας σημειώνουν: «Το ηχητικό που έχει δοθεί στη δημοσιότητα εστάλη ατόφιο, από χθες, από την ίδια την Αστυνομία, στον εισαγγελέα και στον διεξάγοντα την εσωτερική έρευνα εκ μέρους της ΕΛΑΣ». «Ο αστυνομικός του τηλεφωνικού κέντρου που ακούγεται να συνομιλεί με το θύμα», αναφέρουν οι ίδιες πηγές, «έχει απομακρυνθεί από την θέση του, είναι υπό έρευνα από την ΕΛΑΣ και αντιμέτωπος με ποινικές και διοικητικές ευθύνες, ενώ αντικαθίσταται και ο διοικητής του Αστυνομικού Τμήματος Αγίων Αναργύρων. Υπενθυμίζεται ότι το ηχητικό περιλαμβάνεται ως μέρος της δικογραφίας και πως η έρευνα για όλους τους εμπλεκόμενους έχει ξεκινήσει ήδη από χθες. Ελέγχονται όλοι ενδελεχώς, και στο Αστυνομικό Τμήμα και στο «100», ενώ έχουν ληφθεί καταθέσεις από όλους». Επίσης, σημειώνουν ότι «μέχρι την Παρασκευή, αφού ολοκληρωθεί η προκαταρκτική έρευνα, όλα τα στοιχεία θα σταλούν στον εισαγγελέα, όπως προβλέπεται από τη διαδικασία, προκειμένου να τους καλέσει να απολογηθούν». Διαβάστε ακόμη Άγιοι Ανάργυροι: Τι είπε ο φρουρός του ΑΤ, που «κλώτσησε το μαχαίρι»  ",https://www.naftemporiki.gr/wp-content/themes/naftemporiki/images/N.PNG,Στις 12:00 το μεσημέρι θα γίνει η κηδεία της 28χρονης κοπέλας.,2024,4,4
https://www.naftemporiki.gr/society/1631764/gynaikoktonia-stoys-ag-anargyroys-o-eisaggeleas-na-kalesei-kai-ta-igetika-stelechi-leei-i-poasy/,"Γυναικοκτονία στους Αγ. Αναργύρους: «Ο Εισαγγελέας να καλέσει και τα ηγετικά στελέχη», λέει η ΠΟΑΣΥ",2024-04-04,09:46:32,Κοινωνία,,Ολόκληρη η ανακοίνωση,"Ανακοίνωση εξέδωσε η Πανελλήνια Ομοσπονδία Αστυνομικών Υπαλλήλων, μετά τη δολοφονία της 28χρονης από τον 39χρονο σύντροφό της έξω από το ΑΤ Αγίων Αναργύρων. Η ζητά από τον Προϊστάμενο της Εισαγγελίας Πρωτοδικών Αθήνας να διατάξει κατεπείγουσα έρευνα για τις ελλείψεις και την υπολειτουργία αστυνομικών υπηρεσιών: «Ας καλέσει επιτέλους ο κ. Εισαγγελέας και τα ηγετικά στελέχη να ερωτηθούν τι γνωρίζουν επί όλων αυτών και τι πραγματικά φταίει; Διότι δεν μπορεί να φταίνε μονίμως οι αστυφύλακες και οι τροχονόμοι…» αναφέρει η ΠΟΑΣΥ. «Σκέφτηκε κάποιος έστω για μια στιγμή να παραιτηθεί ή να αναλάβει την ευθύνη; »διερωτάται η ΠΟΑΣΥ. Γυναικοκτονία: «Το περιπολικό δεν είναι ταξί» – Ο διάλογος της 28χρονης με την Άμεση Δράση  Η Π.Ο.ΑΣ.Υ. εκφράζει τα ειλικρινή της συλλυπητήρια στην οικογένεια της αδικοχαμένης Κυριακής που δολοφονήθηκε έξω από το Α.Τ. Αγίων Αναργύρων. Είναι σαφές δε, ότι οι υπηρεσιακές παραλήψεις – ευθύνες θα αναζητηθούν και θα καταλογισθούν από το κ. Εισαγγελέα. Την ίδια ώρα, όμως, η Π.Ο.ΑΣ.Υ. έχει χρέος τόσο απέναντι στη κοινωνία όσο και στους αστυνομικούς που εκπροσωπεί, να μιλήσει ξεκάθαρα και δυνατά και ας αναλάβουν όλοι τις ευθύνες τους. Ζητούμε από τον Προϊστάμενο της Εισαγγελίας Πρωτοδικών Αθήνας -αφού πλέον δεν έχουμε λάβει τις αναγκαίες απαντήσεις σε σωρεία αναφορών και εγγράφων μας από τους αξιωματούχους της Ελληνικής Αστυνομίας- ΝΑ ΔΙΑΤΑΞΕΙ ΚΑΤΕΠΕΙΓΟΥΣΑ ΕΡΕΥΝΑ για το ποιος ή ποιοί ευθύνονται που: 1) Τα Αστυνομικά Τμήματα «λειτουργούν» με το 1/3 της προβλεπόμενης αστυνομικής δύναμης; 2) Πολλά Τμήματα Ασφαλείας δεν έχουν αστυνομική δύναμη με αποτέλεσμα, ειδικά στη Δυτική Αττική, να κλείνουν στις 10 το βράδυ; 3) Παραμένει «κρατικό μυστικό» πόσα περιπολικά της Άμεσης Δράσης καλύπτουν την Αττική συνολικά και πόσα θα έπρεπε να καλύπτουν επαρκώς και με ασφάλεια την πρωτεύουσα της χώρας και γενικότερα το Λεκανοπέδιο με το μισό πληθυσμό της χώρας, όπου υπηρετεί περίπου το 50% της αστυνομικής δύναμης; Ας καλέσει επιτέλους ο κ. Εισαγγελέας και τα ηγετικά στελέχη να ερωτηθούν τι γνωρίζουν επί όλων αυτών και τι πραγματικά φταίει; Διότι δεν μπορεί να φταίνε μονίμως οι αστυφύλακες και οι τροχονόμοι… Θυμίζουμε, γιατί έχουμε χρέος. Από το καλοκαίρι πέρυσι, στη Νέα Φιλαδέλφεια νεκρός φίλαθλος, στη Νίκαια νεκρός αστυνομικός από χούλιγκαν, στη Θεσσαλονίκη νεκρός αστυνομικός (εκτός υπηρεσίας) σε καφετέρια –μεσοτοιχία με αστυνομική υπηρεσία και τώρα δυστυχώς στους Αγίους Αναργύρους, γυναικοκτονία και μάλιστα στη είσοδο του «σπιτιού» μας! Ανέλαβε κάποιος την ευθύνη; Σκέφτηκε κάποιος έστω για μια στιγμή να ΠΑΡΑΙΤΗΘΕΙ, ΝΑ ΑΦΗΣΕΙ ΤΗΝ ΚΑΡΕΚΛΑ ΚΑΙ ΝΑ ΖΗΤΗΣΕΙ ΣΥΓΝΩΜΗ; Να αναλάβει την ευθύνη; Κρίμα! Θα σας το πούμε ευθέως: ΕΙΜΑΣΤΕ ΜΕ ΤΗΝ ΚΟΙΝΩΝΙΑ, ΕΙΣΤΕ ΛΙΓΟΙ ΚΑΙ ΜΟΝΟΙ ΣΑΣ». Διαβάστε ακόμη Γυναικοκτονία στους Αγίους Αναργύρους: Το μεσημέρι στην ανακρίτρια ο 39χρονος  ",https://www.naftemporiki.gr/wp-content/themes/naftemporiki/images/N.PNG,«Δεν μπορεί να φταίνε μονίμως οι αστυφύλακες και οι τροχονόμοι…»,2024,4,4
https://www.naftemporiki.gr/society/1631809/m-chrysochoidis-gia-ti-gynaikoktonia-stoys-ag-anargyroys-eimai-syntetrimmenos-tha-apokalyfthei-oli-i-alitheia/,Μ. Χρυσοχοΐδης για τη γυναικοκτονία στους Αγ. Αναργύρους: Είμαι συντετριμμένος – Θα αποκαλυφθεί όλη η αλήθεια,2024-04-04,10:30:24,Κοινωνία,,,"«Συντετριμμένος» για τη δολοφονία της 28χρονης Κυριακής έξω από το Α.Τ. Αγίων Αναργύρων, δήλωσε ο υπουργός Προστασίας του Πολίτη Μιχάλης Χρυσοχοΐδης, από τη Θεσσαλονίκη. Διαβεβαίωσε παράλληλα πως διενεργείται έρευνα ώστε να «αποκαλυφθεί όλη η αλήθεια» χωρίς «να αποκρυφθεί τίποτε». «Τέσσερις μέρες μετά το τραγικό περιστατικό όπου χάθηκε μια νέα κοπέλα, η Κυριακή Γρίβα, συνεχίζουμε όλοι μας να θρηνούμε και να πενθούμε. Είμαι συντετριμμένος και προσωπικά, είναι από τις πλέον δυσάρεστες και δύσκολες στιγμές που έχω βιώσει στην μακρά διαδρομή μου και στην προσωπική μου ζωή» τόνισε ο κ. Χρυσοχοΐδης. Εξέφρασε παράλληλα τα συλλυπητήριά του στους οικείους της 28χρονης και υπογράμμισε πως θα υπάρξει ο αναγκαίος απολογισμός για να μην ξανασυμβούν τέτοια γεγονότα. «Απευθύνω τα συλλυπητήριά μου στην οικογένεια της νέας γυναίκας που έφυγε. Η έρευνα διεξάγεται με μεγάλη ταχύτητα, είμαι βέβαιος ότι θα τελειώσει πολύ γρήγορα και θα αποκαλυφθεί πλήρως η αλήθεια. Η Ελληνική αστυνομία απέστειλε σε όλες τις αρχές και η ίδια διεξάγει έρευνες με το υλικό, χωρίς να αποκρυφθεί τίποτα. Θα αποκαλυφθεί όλη η αλήθεια και θα αποδοθεί στους πολίτες της χώρας. Θα υπάρξει ο απολογισμός που πρέπει για να μην ξανασυμβούν τέτοια γεγονότα» δήλωσε. Γυναικοκτονία στους Αγ. Αναργύρους: «Ο Εισαγγελέας να καλέσει και τα ηγετικά στελέχη», λέει η ΠΟΑΣΥ  Σημειώνεται ότι σήμερα στις 13:00 πρόκειται να παρουσιαστεί ενώπιον της 25ης ανακρίτριας ο 39χρονος, ο οποίος δολοφόνησε την 28χρονη πρώην σύντροφό του έξω από το Αστυνομικό Τμήμα στους Αγίους Αναργύρους. Γυναικοκτονία στους Αγίους Αναργύρους: Το μεσημέρι στην ανακρίτρια ο 39χρονος  H κηδεία της 28χρονης Κυριακής θα πραγματοποιηθεί σήμερα, στις 12:00 το μεσημέρι. ",https://www.naftemporiki.gr/wp-content/themes/naftemporiki/images/N.PNG,«Από τις πλέον δύσκολες στιγμές που έχω βιώσει στην μακρά διαδρομή μου - Θα υπάρξει ο αναγκαίος απολογισμός»,2024,4,4
https://www.naftemporiki.gr/society/1632270/gynaikoktonia-ena-kathestos-tromoy-stin-eyropi/,Γυναικοκτονία: Ένα καθεστώς τρόμου στην Ευρώπη,2024-04-04,19:03:14,Κοινωνία,"Μιχάλης Ψύλος                                            •

[email protected]",Δραματική σύγκριση,"Μία γυναίκα σκοτώνεται κάθε τέσσερις ημέρες στην Ιταλία από τους συζύγους τους, νυν και πρώην ή από τους συντρόφους τους, επίσης νυν και πρώην. Τουλάχιστον 100 γυναίκες θανατώθηκαν πέρυσι στη γειτονική χώρα. Αλλά και εφέτος, από την 1 Ιανουαρίου ως τις 3 Μαρτίου του 2024, καταγράφηκαν 20 γυναικοκτονίες, σύμφωνα με στοιχεία του υπουργείου Εσωτερικών. Στην επίσημη γλώσσα του υπουργείου δεν υπάρχει βέβαια η λέξη «γυναικοκτονία». Αλλά πρόκειται για γυναίκες που σκοτώνονται από συντρόφους ή πρώην ή μέσα στην οικογένεια. Στη Γερμανία, σχεδόν κάθε τρίτη μέρα μια γυναίκα πεθαίνει – σκοτώνεται από τον σύντροφό της ή τον πρώην σύντροφό της. Αλλά η γυναικοκτονία εξακολουθεί να μην αποτελεί ξεχωριστό ποινικό αδίκημα στη Γερμανία. Στη Γαλλία, πέρυσι σκοτώθηκαν 94  γυναίκες από τους ίδιους «θύτες», σύμφωνα με τον υπουργό Δικαιοσύνης Ερίκ Ντιπόν-Μορετί. Ο υπουργός ανακοίνωσε ότι οι γυναικοκτονίες στη Γαλλία  μειώθηκαν κατά 20% το 2023 σε σύγκριση με το 2022, που είχαν ανέλθει σε 118. «Μια εξέλιξη που απέχει πολύ από το να είναι ικανοποιητική», είπε ο υπουργός. «Γνωρίζουμε ότι η καταπολέμηση αυτής της μάστιγας απαιτεί χρόνο (…) αλλά η δέσμευση της γαλλικής δικαιοσύνης να σταματήσει τις γυναικοκτονίες αποδίδει τους πρώτους καρπούς της», πρόσθεσε. Οι φεμινιστικές οργανώσεις αμφισβητούν όμως τα «νούμερα» αυτά και κάνουν λόγο για πολύ περισσότερες γυναικοκτονίες, που δεν έχουν καταγραφεί στα επίσημα στοιχεία. Στην Αυστρία επίσης ο αριθμός των γυναικών που σκοτώθηκαν πέρυσι λόγω «οικογενειακής βίας», ήταν πολύ μεγαλύτερος από εκείνον των ανδρών. Στην Ισπανία, κάπου 60 γυναίκες σκοτώθηκαν πέρυσι από νυν και πρώην συντρόφους τους. Ενας  τραγικός απολογισμός, που καταγράφεται στη χώρα της Ιβηρικής Χερσονήσου κάθε χρόνο –κατά μέσο όρο- εδώ και 20 χρόνια. Από το 2003 ως το 2022 είχαν καταγραφεί στην Ισπανία περίπου 1200 γυναικοκτονίες . Η στυγερή δολοφονία της 28χρονης Κυριακής, έξω από το αστυνομικό τμήμα των Αγίων Αναργύρων την περασμένη Κυριακή, ξετύλιξε για άλλη μία φορά το αποτρόπαιο κουβάρι των γυναικοκτονιών. Δεν θέλουμε φυσικά να κάνουμε «σύγκριση» με τι συμβαίνει στην υπόλοιπη Ευρώπη. Ο αριθμός όμως των γυναικών θυμάτων από  συντρόφους τους ή μέλη της οικογένειά τους ,δεν έχει μειωθεί εδώ και χρόνια. Αυτό προκύπτει από τα στοιχεία που συγκέντρωσε η  πλατφόρμα European Data Journalism Network ( EDJNet). Με τη συμμετοχή 15 ευρωπαϊκών οργανώσεων. Από τις διεθνείς συμφωνίες όπως η Σύμβαση της Κωνσταντινούπολης για την προστασία των γυναικών, οι χώρες είναι υποχρεωμένες να αναφέρονται στη «γυναικοκτονία». Ειδικά για τις χώρες που έχουν υπογράψει τη Σύμβαση. Στη Γερμανία για παράδειγμα, ένα σχέδιο νόμου που ετοιμάζει η κυβέρνηση αναφέρει ότι «τα κίνητρα για εγκλήματα ,ειδικά λόγω φύλου, πρέπει να περιλαμβάνονται στον κατάλογο των περιστάσεων που πρέπει να λαμβάνονται ιδιαίτερα υπόψη κατά τον καθορισμό των ποινών ως παράδειγμα απάνθρωπων κινήτρων και στόχων. Ωστόσο, το προσχέδιο δεν αναφέρει τη γυναικοκτονία ως φόνο. Η έννοια της γυναικοκτονίας αναφέρεται στη δολοφονία γυναικών από άνδρες. επειδή είναι γυναίκες . Σε μια κοινωνία όπου οι δομές εξουσίας και οι σχέσεις κυριαρχούνται από αντρικές αξίες. Σύμφωνα με τα λόγια της Αμερικανίδας φιλοσόφου Τζούντιθ Μπάτλερ: «Οι γυναίκες δολοφονούνται όχι για αυτό που κάνουν, αλλά για αυτό που θεωρούνται ότι είναι και λόγω της ιεραρχίας ,ζώντας σε ένα σύστημα που κυριαρχείται από άνδρες. […] Η δολοφονία είναι το αποκορύφωμα της κοινωνικής ανισότητας». Η Γαλλίδα ιστορικός Κριστέλ Ταρό και συγγραφέας του βιβλίου «Γυναικοκτονίες-Μια Παγκόσμια Ιστορία», λέει πώς είναι εντυπωσιακό το γεγονός ότι «η πλειοψηφία των ανθρώπων δεν γνωρίζει τη διαφορά μεταξύ γυναικοκτονίας και δολοφονίας». Όπως γράφει στο βιβλίο της, «η γυναικοκτονία είναι ένα συλλογικό έγκλημα, ένα μαζικό έγκλημα, ένα κρατικό έγκλημα, ένα έγκλημα με γενοκτονικές τάσεις». Σε λίγες χώρες ωστόσο έχει καθιερωθεί ο όρος της «γυναικοκτονίας». Ο Ισπανός καθηγητής στο πανεπιστήμιο της Βαλένθια, Πάου Κρέσπο Ντονέ σημειώνει ότι «η έμφυλη βία είναι κοινωνικό πρόβλημα και όχι ατομικό, και επομένως η ευθύνη για την αναφορά δεν μπορεί να συνεχίσει να βαρύνει το θύμα. «Η βία κατά των γυναικών δεν είναι προσωπικό πρόβλημα, είναι πολιτικό και κοινωνικό  ζήτημα. Οι γυναικοκτονίες δεν είναι κλιματικές καταστροφές που αναπόφευκτα θα πλήξουν τη χώρα, αλλά συνέπεια μιας αποτυχημένης πολιτικής», λέει ο Ισπανός καθηγητής. Η Γαλλίδα ιστορικός Κριστέλ Ταρό και συγγραφέας του βιβλίου «Γυναικοκτονίες- Μια Παγκόσμια Ιστορία», λέει ότι «η εκτέλεση μιας γυναίκας δεν είναι ποτέ μια αυθόρμητη πράξη: είναι προετοιμασμένη. Στις περισσότερες από 900 σελίδες του βιβλίου της, η Ταρό ζωγραφίζει μια σκοτεινή εικόνα της βίας κατά των γυναικών σε όλες τις περιόδους της ιστορίας, σε μια συγκλονιστική και τρομακτική συνέχεια. Όπως γράφει η Γαλλίδα ιστορικός, «ο φόνος εμφανίζεται μόνο όταν η γυναίκα σπάσει αυτόν τον κολασμένο κύκλο της βίας. Όσο η γυναίκα «αντέχει» την κατάσταση, ο επιτιθέμενος δεν θα αναλάβει δράση. Η γυναικοκτονία, δεδομένου ότι είναι ο όρος που έχει συναίνεση σήμερα, είναι πάνω από όλα ένα έγκλημα ιδιοκτησίας», υποστηρίζει η Ταρό. Τονίζει μάλιστα την ανάγκη να υπάρξουν «νέα εργαλεία κατανόησης της γυναικοκτονίας, να δείξουμε τη συστημική φύση αυτής της βίας, να εξηγήσουμε τους όρους που αναδεικνύουν ένα πολύ παλιό σύστημα συντριβής των γυναικών. που αποτελεί μέρος μιας συνέχειας βίας» Η Γαλλίδα ιστορικός σημειώνει μάλιστα ότι «η βία κατά των γυναικών έχει ενσωματωθεί στο DNA του ανθρώπινου είδους  από την προϊστορική εποχή». Ως αποτέλεσμα, είναι περίπλοκη η καταπολέμηση του φαινομένου, καθώς σε όλη την ιστορία και σε πολλές ανθρώπινες κοινωνίες υπήρξαν πολιτικές «βίαιης εξημέρωσης» των γυναικών που οδήγησαν, στα σπίτια τους, στην ενσωμάτωση αυτής της βίας. «Από τη στιγμή που ο επιτιθέμενος καταλάβει ότι δεν θα υπάρξει αντίσταση από τη γυναίκα και ότι εάν υπάρξει αντίσταση θα μπορέσει να τη χρησιμοποιήσει για να την κάνει να σπάσει, το καθεστώς του τρόμου θα εγκαθιδρυθεί, μερικές φορές πολύ μακροπρόθεσμα. ",https://www.naftemporiki.gr/wp-content/themes/naftemporiki/images/N.PNG,"Στη Γερμανία, σχεδόν κάθε τρίτη μέρα μια γυναίκα πεθαίνει - σκοτώνεται από τον σύντροφό της ή τον πρώην σύντροφό της",2024,4,4
https://www.naftemporiki.gr/politics/1631979/p-marinakis-gia-gynaikoktonia-stoys-ag-anargyroys-i-tragiki-katalixi-ypodilonei-oti-eprepe-na-eichan-ginei-polla-perissotera/,Π. Μαρινάκης για γυναικοκτονία στους Αγ. Αναργύρους: Η τραγική κατάληξη υποδηλώνει ότι έπρεπε να είχαν γίνει πολλά περισσότερα,2024-04-04,13:26:42,Πολιτική,,«Άδικο να ακυρώνουμε την προσπάθεια της συντριπτικής πλειοψηφίας των γυναικών και των ανδρών της ΕΛΑΣ»,"«Η αποτρόπαιη δολοφονία μιας νέας κοπέλας, της Κυριακής, στους Αγίους Αναργύρους, μας έχει όλους συγκλονίσει. Ο δράστης βρίσκεται ενώπιον της Δικαιοσύνης» δήλωσε ο κυβερνητικός εκπρόσωπος, Παύλος Μαρινάκης, κατά την ενημέρωση των πολιτικών συντακτών, σήμερα Πέμπτη. Ο κ. Μαρινάκης ανέφερε ότι «η ηγεσία της ΕΛΑΣ έκανε ήδη τις πρώτες ενέργειες, απομακρύνοντας από τη θέση τους αστυνομικούς οι οποίοι ελέγχονται για πράξεις ή παραλείψεις οι οποίες προηγήθηκαν από το αποτρόπαιο έγκλημα». «Οι αρμόδιες αρχές και η Δικαιοσύνη θα εξετάσουν κάθε πτυχή της συγκεκριμένης υπόθεσης. Αν τηρήθηκε το πρωτόκολλο ενεργειών, αλλά, ακόμα και αν έπρεπε να γίνουν επιπλέον ενέργειες οι οποίες δεν έγιναν για να αποφευχθεί το μοιραίο. Η ίδια η τραγική κατάληξη υποδηλώνει ότι έπρεπε να είχαν γίνει πολλά περισσότερα από όσα έγιναν από τους αστυνομικούς» τόνισε ο κ. Μαρινάκης και πρόσθεσε: «Αλλά οι μόνοι αρμόδιοι να αποδώσουν ευθύνες είναι η Δικαιοσύνη και όσοι διεξάγουν την σχετική έρευνα».  Ο κυβερνητικός εκπρόσωπος επανέλαβε τις δηλώσεις του υπουργού Προστασίας του Πολίτη Μιχάλη Χρυσοχοΐδη, ο οποίος είπε ότι «η Ελληνική Αστυνομία απέστειλε όλο το υλικό σε όλες τις Αρχές, αλλά και η ίδια διεξάγει έρευνες. Θα υπάρξει πλήρης η αλήθεια και θα αποδοθεί στους πολίτες της χώρας μας και ταυτόχρονα θα υπάρξει όλος εκείνος ο απολογισμός που πρέπει να γίνει για να μην ξανασυμβούν τέτοια γεγονότα». Ο κ. Μαρινάκης ανέφερε ότι «άμεσα αναμένεται να ολοκληρωθεί η προκαταρκτική έρευνα και τα στοιχεία θα σταλούν στον Εισαγγελέα ο οποίος θα καλέσει τους εμπλεκόμενους σε απολογία». Είπε επίσης ότι «όσα προηγήθηκαν της δολοφονίας στους Αγίους Αναργύρους, δεν χωρούν δικαιολογίες, αυτό δεν σημαίνει όμως, ότι στην συνολική εικόνα της αντιμετώπισης του φαινομένου των γυναικοκτονιών και εν γένει της αντιμετώπισης της ενδοοικογενειακής και έμφυλης βίας δεν έχουν γίνει σημαντικά βήματα. Επίσης, είναι άδικο και μηδενιστικό να ακυρώνουμε την προσπάθεια της συντριπτικής πλειοψηφίας των γυναικών και των ανδρών της Ελληνικής Αστυνομίας που έχει ως στόχο τον περιορισμό, σε όσο μεγαλύτερο βαθμό γίνεται, τέτοιων εγκληματικών ενεργειών». «Κυρίως όμως -και αυτό είναι το πιο σημαντικό- δεν θα πρέπει να αποθαρρυνθούν τα θύματα ενδοοικογενειακής ή έμφυλης βίας να σπάσουν τον κύκλο του φόβου και να κάνουν καταγγελίες. Γιατί τότε θα έχουμε αποτύχει ως κοινωνία. Η ενδοοικογενειακή και έμφυλη βία είναι μια σκληρή, μαρτυρική πραγματικότητα. Και υπάρχουν γυναίκες που την ζουν καθημερινά» σημείωσε.  Ο κυβερνητικός εκπρόσωπος επεσήμανε ότι «από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, ο οποίος έχει εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και επικαιροποιούνται διαρκώς. Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού. Περισσότεροι από 17.000 αστυνομικοί έχουν εκπαιδευτεί σε θέματα ενδοοικογενειακής βίας. Αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα. Ήδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας». Ο κ. Μαρινάκης επεσήμανε ότι «επιπλέον, από το 2023 τα θύματα έχουν πρόσβαση και στην ειδική εφαρμογή άμεσης ειδοποίησης της Αστυνομίας, το Panic Button. 1.367 γυναίκες εγκατέστησαν με τη συνδρομή της αστυνομίας και των Συμβουλευτικών Κέντρων την εφαρμογή Panic Button, ως τον Απρίλιο του 2024. Έχει γίνει χρήση του 270 φορές ενώ και στις 270 περιπτώσεις οι γυναίκες προστατεύτηκαν αποτελεσματικά. Στη διάρκεια του 2023, 5.796 γυναίκες κάλεσαν στην γραμμή SOS 15900, για να καταγγείλουν περιστατικά βίας. Το 65% αφορούσε καταγγελία νυν ή πρώην συζύγου ή συντρόφου ενώ 1.609 γυναίκες κάλεσαν ζητώντας ενημέρωση και συμβουλές. Το πρώτο τρίμηνο του 2024, 1.359 γυναίκες κάλεσαν στο 15900 για να καταγγείλουν περιστατικά βίας, με το 61% να αφορά σε νυν ή πρώην σύζυγο ή σύντροφο, ενώ 406 γυναίκες κάλεσαν για ενημέρωση και συμβουλές. Επιπλέον, σε όλη τη χώρα λειτουργούν 44 συμβουλευτικά κέντρα τα οποία προσφέρουν δωρεάν συμβουλευτική, καθώς διαθέτουν ψυχοκοινωνική και νομική υπηρεσία. Από την έναρξη λειτουργίας τους και μέχρι το τέλος Μαρτίου 2024 έχουν απευθυνθεί στα κατά τόπους συμβουλευτικά κέντρα της χώρας μας 53.247 γυναίκες. Λειτουργούν, ακόμη, 20 Ξενώνες φιλοξενίας οι οποίοι αυτή τη στιγμή φιλοξενούν 67 γυναίκες και 73 παιδιά, ενώ οι χώροι τους φυλάσσονται σε 24ωρη βάση». «Το έγκλημα της ανθρωποκτονίας με θύματα γυναίκες οι οποίες βρίσκουν το θάνατο από άνδρες θύτες επειδή απλώς και μόνο είναι γυναίκες, όπως, ορθώς κοινωνικά έχει χαρακτηριστεί ως γυναικοκτονία είναι ένα από τα σοβαρότερα ζητήματα που καλούμαστε να αντιμετωπίσουμε. Και να το ξεκαθαρίσουμε: Προφανώς οι γυναικοκτονίες είναι μια θλιβερή πραγματικότητα που αντιμετωπίζει διαχρονικά και η χώρα μας. Ακόμα και αν η χώρα μας βρίσκεται χαμηλότερα απ’ τον ευρωπαϊκό μέσο όρο, αυτό δεν μας λέει τίποτα, αφού κάθε ανθρώπινη ζωή που χάνεται είναι από μόνη της η πιο τραγική είδηση. Άλλωστε, η ανθρώπινη ζωή δεν χωρά σε μέσους όρους. Εγώ θέλω να διαβεβαιώσω από την πλευρά της Κυβέρνησης ότι δίνουμε την πιο δύσκολη μάχη να ξεριζωθούν κατεστημένες νοοτροπίες και παθογένειες. Και με επιμονή και προσήλωση θα προσπαθούμε να το καταφέρουμε. Θα συνεχίσουμε να λαμβάνουμε μέτρα προκειμένου να μειωθούν όσο περισσότερο γίνεται τα θύματα, να τα στηρίξουμε όσο μπορούμε περισσότερο και να αποδίδουμε στους θύτες τις αυστηρότερες δυνατές ποινές ανάλογα με τα εγκλήματα που έχουν διαπράξει. Γι’ αυτό και προτιμούμε από προτάσεις με μόνο επικοινωνιακό χαρακτήρα, να αυστηροποιούμε στην πράξη τις ποινές, επαναφέροντας από το 2022, εν προκειμένω για το αδίκημα της ανθρωποκτονίας, την ισόβια κάθειρξη ως μοναδική ποινή και αυστηροποιώντας περαιτέρω με τις πρόσφατες αλλαγές τις διατάξεις της υφ’ όρον απόλυσης ώστε να μένουν περισσότερα χρόνια οι δράστες στην φυλακή» τόνισε ο κυβερνητικός εκπρόσωπος. «Η πρόταση του ΣΥΡΙΖΑ για νομική αναγνώριση του όρου γυναικοκτονία υποκρύπτει υποκρισία, ιδίως από ένα κόμμα που μετέτρεψε τις ποινές για την ανθρωποκτονία ή ισόβια ή έως 15 χρόνια. Και ενώ το έχεις κάνει αυτό και δεν έχεις πει ένα συγγνώμη στον κόσμο, κάνεις προτάσεις επικοινωνιακού χαρακτήρα. Η κυβέρνηση έχει αυστηροποιήσει τις προβλεπόμενες ποινές, τι προτείνουν τα κόμματα της αντιπολίτευσης; τη θανατική ποινή; Δε θα μπούμε σε συζήτηση για τη θανατική ποινή. Η αυστηροποίηση των ποινών δεν αρκεί από μόνη της και δε λύνει κάποιο πρόβλημα, δεν έχουμε τέτοιες αυταπάτες. Η κυβέρνηση έχει μιλήσει για βελτίωση στο μέτωπο της ανομίας, έχει αναλάβει σειρά πρωτοβουλιών με στόχο να μειωθεί η ένταση των συγκεκριμένων φαινομένων, το να λέμε ότι δεν έχει γίνει τίποτε το θεωρώ μηδενιστικό», σημείωσε ο κυβερνητικός εκπρόσωπος, απαντώντας σε ερωτήσεις για τη γυναικοκτονία στους Αγίους Ανάργυρους. Σε ό,τι αφορά αιτιάσεις της αντιπολίτευσης για παραίτηση του υπουργού Προστασίας του Πολίτη, Μιχάλη Χρυσοχοίδη, ο κ. Μαρινάκης τόνισε ότι «δεν μπορούμε να λέμε ότι η λύση είναι να πάρουμε πολιτικά το κεφάλι ενός υπουργού. Ο κ. Χρυσοχοίδης έχει να επιδείξει μετρήσιμο έργο και αναμένουμε να κάνει ακόμα περισσότερα». Σχετικά με νέα ανάρτηση της βουλευτού Επικρατείας του ΣΥΡΙΖΑ, Έλενας Ακρίτα, ο κ. Μαρινάκης είπε πως η κ. Ακρίτα δεν άσκησε πολιτική κριτική, αλλά συκοφαντική κατά μίας γυναίκας που είναι σύζυγος του πρωθυπουργού και την κατηγόρησε για προπαγάνδα επικαλούμενος τους ισχυρισμούς περί 40 σπιτιών, που έχουν καταρριφθεί κατά την εξέταση του πόθεν έσχες του πρωθυπουργού από το 2004 και εντεύθεν. Σε ό,τι αφορά την παραγγελία της Εισαγγελέως του Αρείου Πάγου για τους 11 βουλευτές του κόμματος «Σπαρτιάτες», ο κυβερνητικός εκπρόσωπος δήλωσε ότι χρέος της κυβέρνησης είναι να προτείνει νόμους που αποδεικνύονται χρήσιμοι στη Δικαιοσύνη και ξεκαθάρισε ότι δεν μπορούν να παριστάνουν τους Δημοκράτες όλοι όσοι δεν ψήφισαν τις συγκεκριμένες τροπολογίες. Εξάλλου, ο κυβερνητικός εκπρόσωπος ανέφερε ότι πάνω από 255.000 είναι οι επιχειρήσεις που ολοκλήρωσαν τη διασύνδεση των ταμειακών τους μηχανών με τα POS ή έχουν προγραμματισμένο ραντεβού. «Πρόκειται ουσιαστικά για το 90% των επιχειρήσεων, που είναι υπόχρεες διασύνδεσης» πρόσθεσε. Όπως είπε, οι επιχειρήσεις που ολοκλήρωσαν τη διασύνδεση ξεπέρασαν τις 145.000, ενώ πάνω από 110.000 επιχειρήσεις έχουν έρθει σε επικοινωνία με τους τεχνικούς εγκατάστασης και έχουν προγραμματίσει το ραντεβού για τη διασύνδεση των συστημάτων τους στην ειδική εφαρμογή της ΑΑΔΕ. Σημείωσε, δε, πως το υπολειπόμενο περίπου 10% των επιχειρήσεων αφορά σε: Επεσήμανε, εξάλλου, πως τις τελευταίες ημέρες ο ρυθμός των διασυνδέσεων έχει ενταθεί, καθώς ολοκληρώνονται περί τις 5.000 διασυνδέσεις ημερησίως. Ο κ. Μαρινάκης ανέφερε ότι «το περασμένο Σαββατοκύριακο ολοκληρώθηκε με επιτυχία η διεξαγωγή του πρώτου ηλεκτρονικού γραπτού διαγωνισμού, του τεστ δεξιοτήτων δηλαδή, από το ΑΣΕΠ για όλες τις θέσεις Διοικητών, Αναπληρωτών Διοικητών και Υποδιοικητών των Υγειονομικών Περιφερειών και των δημόσιων Νοσοκομείων της χώρας. Το ποσοστό συμμετοχής ανήλθε στο 94%. Τα υψηλά αυτά ποσοστά δίνουν μια ηχηρή απάντηση σε όσους διέδιδαν ότι το τεστ δεξιοτήτων δεν πρόκειται να πραγματοποιηθεί ή ότι θα λειτουργήσει αποτρεπτικά για τη διαδικασία επιλογής». «Είναι η πρώτη φορά που χρησιμοποιούνται τέτοιου είδους καινοτόμα ψηφιακά εργαλεία αξιολόγησης δεξιοτήτων, οριζοντίως στον Δημόσιο Τομέα, εξασφαλίζοντας την απαραίτητη ισορροπία μεταξύ τυπικών και ουσιαστικών προσόντων. Η υλοποίηση του νέου πλαισίου επιλογής διοικήσεων φορέων του Δημοσίου του Υπουργείου Εσωτερικών, το οποίο σημειωτέον ψηφίστηκε από τη Βουλή μόλις στα τέλη του περασμένου έτους, προχωρά με ταχείς ρυθμούς» πρόσθεσε ο κυβερνητικός εκπρόσωπος. Ο κ. Μαρινακής ανέφερε ότι το υπουργείο Ανάπτυξης επέβαλε σε 13 επιχειρήσεις πρόστιμα συνολικού ύψους 1.380.000 ευρώ για αθέμιτη κερδοφορία. «Συγκεκριμένα, μετά από ελέγχους που πραγματοποίησαν οι υπηρεσίες του Υπουργείου διαπιστώθηκαν παραβάσεις για αποκόμιση μικτού κέρδους υψηλότερου από το αντίστοιχο μικτό κέρδος του 2021 σε συγκεκριμένα προϊόντα» τόνισε. Ο κυβερνητικός εκπρόσωπος υπενθύμισε ότι ο υπουργός Ανάπτυξης Κώστας Σκρέκας δήλωσε: «Η μάχη της κυβέρνησής μας για την έμπρακτη καταπολέμηση της ακρίβειας και του πληθωρισμού είναι διαρκής. Δεν πρόκειται να δείξουμε καμία ανοχή, συνεχίζουμε και εντείνουμε, με αυστηρούς ελέγχους, την τιμωρία της αισχροκέρδειας σε όλη την αγορά». Ο κυβερνητικός εκπρόσωπος δήλωσε ότι «σύμφωνα με τα στοιχεία της ΕΛΣΤΑΤ, μεταξύ 2021 και 2022 η ανισότητα και το ποσοστό του πληθυσμού σε κίνδυνο φτώχειας αυξήθηκαν οριακά ενώ, αντίθετα, μικρή βελτίωση παρατηρείται στο ποσοστό του πληθυσμού που βρίσκεται σε κίνδυνο φτώχειας ή κοινωνικού αποκλεισμού (από 26,3% σε 26,1%). Το ότι οι πολιτικές της κυβέρνησης προστάτεψαν τα πλέον ευάλωτα στρώματα του πληθυσμού αποδεικνύεται και από το γεγονός ότι το λεγόμενο «χάσμα φτώχειας» που δείχνει πόσο φτωχοί είναι οι φτωχοί συμπολίτες μας μειώθηκε σημαντικά, από 23,8% σε 22,5%. Την ίδια στιγμή, παρατηρείται μια μετατόπιση των εργαζομένων σε υψηλότερα μισθολογικά κλιμάκια. Κατά συνέπεια, τα τελευταία χρόνια η Ελλάδα, σε μια πολύ δύσκολη περίοδο έντονων πληθωριστικών πιέσεων πέτυχε υψηλή ανάπτυξη, αύξηση μισθών και μείωση της ανεργίας χωρίς διεύρυνση ανισοτήτων. Έχουμε ακόμα βήματα να κάνουμε ώστε να μειωθούν οι κοινωνικές ανισότητες και το ποσοστό των συμπολιτών μας που βρίσκονται σε κίνδυνο φτώχειας ή κοινωνικού αποκλεισμού». Ο κ. Μαρινάκης ανέφερε ότι υπερψηφίστηκε από την Ολομέλεια της Βουλής το Σχέδιο Νόμου του Υπουργείου Ψηφιακής Διακυβέρνησης με το οποίο θεσπίζονται μέτρα εσωτερικού δικαίου για την πλήρη και αποτελεσματική εφαρμογή του Κανονισμού 2022/2065 της Ευρωπαϊκής Ένωσης, ο οποίος είναι ευρύτερα γνωστός ως «Πράξη για τις ψηφιακές υπηρεσίες». Όπως είπε, η «Πράξη» στοχεύει στις λεγόμενες «πολύ μεγάλες διαδικτυακές πλατφόρμες», ενώ εισάγει κανόνες άμεσης εφαρμογής σε όλα τα κράτη μέλη σχετικά με τις λεγόμενες «ενδιάμεσες υπηρεσίες», όπως οι μηχανές αναζήτησης, οι πάροχοι φιλοξενίας, τα online market places και τα μέσα κοινωνικής δικτύωσης. Για παράδειγμα, όπως τόνισε, εξασφαλίζει: Ο κ. Μαρινάκης ανέφερε ότι σημαντική βελτίωση στην παροχή υπηρεσιών από τον e- ΕΦΚΑ αναγνωρίζει ο Συνήγορος του Πολίτη. «Σύμφωνα με την ετήσια έκθεση του Συνηγόρου, οι βάσιμες αναφορές για ζητήματα κοινωνικής ασφάλισης, μειώθηκαν πέρυσι 40% σε σχέση με το 2022. Ο αριθμός των εκκρεμών κύριων συντάξεων από 1 εκ. που ήταν προ διετίας έχει υποχωρήσει σήμερα κάτω από τις 23.000 και βαίνει μειούμενος. Την ίδια στιγμή το τηλεφωνικό κέντρο 1555, για την εξυπηρέτηση των πολιτών σχετικά με τα ασφαλιστικά, εργασιακά και κοινωνικά θέματα, δέχθηκε, μόνο το τελευταίο εξάμηνο, 8,5 εκατομμύρια κλήσεις, και εξυπηρέτησε πάνω από το 96% αυτών. Ο δε μέσος χρόνος της εξυπηρέτησης ήταν μόλις 3,3 λεπτά και η διάρκεια αναμονής μόνο 18 δευτερόλεπτα» τόνισε ο κυβερνητικός εκπρόσωπος. «Σημαντικό είναι μάλιστα και το γεγονός ότι υπήρξε συνολική μείωση στις αναφορές των πολιτών το 2023 σε σχέση με το 2022, καταδεικνύοντας την σαφή βελτίωση της επικοινωνίας πολιτών και δημοσίου τομέα. Ειδικότερα: 13.552 αναφορές πραγματοποιήθηκαν το 2023, έναντι 17.035 το 2022. Η διαλειτουργικότητα, οι ψηφιακές υπηρεσίες έχουν ως αποτέλεσμα την ταχύτερη εξυπηρέτηση των πολιτών. Στόχος μας είναι να διευκολύνουμε ολοένα και περισσότερο τους πολίτες στην επαφή τους με το σύνολο των υπηρεσιών του Δημοσίου» πρόσθεσε. Ο κ. Μαρινάκης ανέφερε ότι καταβλήθηκε η πρώτη δόση για το 2024 της επιστροφής του ειδικού φόρου κατανάλωσης πετρελαίου εσωτερικής καύσης κινητήρων σε επαγγελματίες αγρότες. Συγκεκριμένα πιστώθηκε ποσό άνω των 39 εκατομμυρίων ευρώ σε περίπου 307 χιλιάδες δικαιούχους. «Πραγματοποιούμε την δέσμευσή μας για την επιστροφή του ΕΦΚ στο αγροτικό πετρέλαιο και μελετάμε την διαδικασία επιστροφής του για τα επόμενα έτη προκειμένου να αποκτήσει μονιμότερα χαρακτηριστικά» δήλωσε ο κυβερνητικός εκπρόσωπος. Παράλληλα, όπως είπε ο κ. Μαρινάκης, εντείνονται οι έκτακτοι έλεγχοι από μικτά κλιμάκια στην αγορά και στις πύλες εισόδου εν όψει Πάσχα από το Υπουργείο Αγροτικής Ανάπτυξης. Μέχρι στιγμής έχουν εντοπιστεί: Συνολικά έχουν επιβληθεί πρόστιμα σχεδόν 2 εκατομμυρίων ευρώ, πρόσθεσε ο κυβερνητικός εκπρόσωπος. Ο κυβερνητικός εκπρόσωπος ανέφερε ότι αύριο, Παρασκευή 5 Απριλίου, στις 19:00 ο Πρωθυπουργός θα πραγματοποιήσει ομιλία στο 15ο Συνέδριο της Νέας Δημοκρατίας. Με πληροφορίες και από ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,«Μόνοι αρμόδιοι να αποδώσουν ευθύνες για τη δολοφονία στους Αγ. Αναργύρους είναι η Δικαιοσύνη και όσοι διεξάγουν τη σχετική έρευνα» δήλωσε ο κυβερνητικός εκπρόσωπος,2024,4,4
https://www.naftemporiki.gr/opinion/1632195/gynaikoktonia-stoys-agioys-anargyroys-dolofonithike-mprosta-apo-ena-peripoliko/,"Γυναικοκτονία στους Αγίους Αναργύρους: Τελικά, δολοφονήθηκε μπροστά από ένα περιπολικό",2024-04-04,16:32:05,Απόψεις,"Κατερίνα Άτση                                            •

[email protected]",,"Εικόνα 1: Η επικεφαλής ήταν γυναίκα. Γυναίκα άκουσε τους φόβους της. Το χειρότερο; Γυναίκα αδιαφόρησε. Το αστυνομικό τμήμα, συνολικά, «ένιψε» τας χείρας του. Για περιπολικό να την συνοδεύσει σπίτι της, ούτε κουβέντα. Δεν είχαν εύκαιρο; «Η συνάδελφός μου της εξήγησε ότι εκείνη την ώρα δεν υπήρχε διαθέσιμο περιπολικό του τμήματος και εγώ της είπα ότι δεν γίνεται να μπει μέσα σε περιπολικό» είπε η αξιωματικός υπηρεσίας. Της είπαν, καλέστε το «100»… Η αστυνομία της είπε να τηλεφωνήσει στην αστυνομία Ακολούθησε «το περιπολικό δεν είναι ταξί». Τα περιπολικά, δεν είναι για τους πολίτες;  Εικόνα 2: Η 28χρονη κοπέλα,πέφτει κάτω νεκρή από τις μαχαιριές του πρώην συντρόφου της. Έξω από την πόρτα του αστυνομικού τμήματος. Η ειρωνία; Απέναντι είναι παρκαρισμένο ένα περιπολικό! Ως πολίτες, δεν είμαστε σε θέση να γνωρίζουμε τους κανονισμούς και τα πρωτόκολλα που διέπουν την λειτουργία της Ελληνική Αστυνομίας Τι είπε η εκπρόσωπος Τύπου της ΕΛ. ΑΣ; «Υπάρχει συγκεκριμένη διαδικασία για το πότε ένας πολίτης εισέρχεται σε ένα περιπολικό. Ωστόσο, ίσως υπάρχουν περιπτώσεις που πρέπει να κρίνουμε ότι υπάρχει κίνδυνος για την ζωή ενός ανθρώπου και πρέπει να “παραβιάζονται” οι κανόνες». Αυτό μάλλον κανείς δεν το σκέφτηκε… ",https://www.naftemporiki.gr/wp-content/themes/naftemporiki/images/N.PNG,Κάτι που κανείς δεν... σκέφτηκε,2024,4,4
https://www.naftemporiki.gr/society/1632193/gynaikoktonaa-profylakistike-sto-psychiatreio-toy-korydalloy/,Γυναικοκτονία στους Αγίους Αναργύρους: Ο δολοφόνος  επικαλέστηκε μειωμένο καταλογισμό και προφυλακίστηκε σε ψυχιατρείο,2024-04-04,16:36:53,Κοινωνία,,,"Προφυλακίστηκε μετά την απολογία του ο 39χρονος δράστης της δολοφονίας της 28χρονης κοπέλας κοντά στο αστυνομικό τμήμα των Αγίων Αναργύρων. Η απολογία του ήταν ολιγόλεπτη και σύμφωνα με πληροφορίες στο υπόμνημα που κατέθεσε στην ανακρίτρια δεν αναφέρθηκε στην κοπέλα. Όπως είπε στη δικαστική λειτουργό: «Δεν θυμάμαι τι έχει γίνει. Σήμερα έμαθα ότι έκανα κακό στην Κυριακή». Στο υπόμνημά του ο κατηγορούμενος φέρεται να ισχυρίστηκε ότι από το 2013-2023 νοσηλεύτηκε 7 φορές σε ψυχιατρικά ιδρύματα. Τον προηγούμενο χρόνο μάλιστα, είχε νοσηλευτεί 4 φορές από τον Μάρτιο έως τον Αύγουστο. https://www.naftemporiki.gr/society/1631882/agioi-anargyroi-i-alysida-ton-moiraion-paraleipseon-piso-apo-ti-stygeri-gynaikoktonia/ Όπως φέρεται να αναφέρει στο υπόμνημά του, έχει κάνει δύο απόπειρες αυτοκτονίας και ζητεί να του αναγνωριστεί του  αναγνωριστεί ο μειωμένος καταλογισμός. Ο 39χρονος θα κρατηθεί στο  ψυχιατρείο των φυλακών του Κορυδαλλού. Γυναικοκτονία στους Αγίους Αναργύρους: Τελικά, δολοφονήθηκε μπροστά από ένα περιπολικό  ",https://www.naftemporiki.gr/wp-content/themes/naftemporiki/images/N.PNG,"«Δεν θυμάμαι τι έχει γίνει. Σήμερα έμαθα ότι έκανα κακό στην Κυριακή», είπε στην ανακρίτρια - Ισχυρίστηκε ότι από το 2013-2023 νοσηλεύτηκε 7 φορές σε ψυχιατρικά ιδρύματα",2024,4,4
https://www.naftemporiki.gr/society/1632480/gynaikoktonia-stoys-agioys-anargyroys-den-mas-prosdiorise-to-eidos-tis-enochlisis-leei-i-ypodioikitria-toy-at/,Γυναικοκτονία στους Αγίους Αναργύρους: «Δεν μας προσδιόρισε το είδος της ενόχλησης» λέει η υποδιοικήτρια του Α.Τ.,2024-04-04,19:55:10,Κοινωνία,,Δεν ζήτησαν καν τα στοιχεία,"« Όταν την ρωτήσαμε εάν την απειλεί ή κάτι άλλο μας είπε πως την ενοχλεί χωρίς να προσδιορίσει όμως το είδος της ενόχλησης» ανέφερε στην κατάθεσή της η υποδιοικήτρια του Α.Τ Αγ. Αναργύρων, όπου δύο μέτρα από το φυλάκιο της σκοπιάς η 28χρονη Κυριακή, έπεσε νεκρή από το χέρι του πρώην συντρόφου της. Συγκεκριμένα, σύμφωνα με την ΕΡΤ, η υποδιοικήτρια κατέθεσε: «Κάποια στιγμή ήρθε μια κοπέλα μαζί με το αγόρι της και μας είπε πως την ενοχλεί ο πρώην της. Η αξιωματικός υπηρεσίας της εξήγησε ότι μπορεί να κάνει  μήνυση ή ασφαλιστικά μέτρα στον πρώην της. Όταν την ρωτήσαμε εάν την απειλεί ή κάτι άλλο μας είπε πως την ενοχλεί χωρίς να προσδιορίσει όμως το είδος της ενόχλησης. Αυτό βέβαια θυμάμαι εγώ καθώς δεν ήμουν  και όλη την ώρα παρούσα. Μας ζήτησε μόνο εάν μπορούμε να την συνοδεύσουμε μέχρι το σπίτι της γιατί πίστευε ότι ο πρώην της, την περίμενε εκεί. Επειδή δεν υπήρχε διαθέσιμο περιπολικό στο Τμήμα της είπαμε ότι μπορούμε να καλέσουμε την Άμεση Δράση». Γυναικοκτονία στους Αγίους Αναργύρους: Ο δολοφόνος  επικαλέστηκε μειωμένο καταλογισμό και προφυλακίστηκε σε ψυχιατρείο  Όπως αναφέρει  η νεαρή αξιωματικός, η 28χρονη κοπέλα τους είπε πως θα έπαιρνε μόνη της το «100» και κατέβηκε μαζί με τον νεαρό που την συνόδευε στην είσοδο του τμήματος. Η υποδιοικητής πήγε στο γραφείο της και τότε λέει άκουσε φωνές στο δρόμο. « Εγώ πήγα στο γραφείο μου και μετά από ελάχιστα λεπτά 2-3, άκουσα κάποιον να φωνάζει την «έσφαξε την έσφαξε». Τότε τρέξαμε όλοι στο ισόγειο, στην είσοδο του Τμήματος και είδαμε την κοπέλα που ήταν πριν επάνω στο γραφείο του Αξιωματικού Υπηρεσίας, πεσμένη μπρούμυτα και «ποτάμι» από αίμα να τρέχει. Η κοπέλα είχε για λίγο τις αισθήσεις της, αλλά μετά όχι. Καλέσαμε το Ε.Κ.Α.Β, φωνάξαμε τη φαρμακοποιό από το  γειτονικό φαρμακείο, όπου διαπίστωσε ότι δεν είχε σφυγμό». Μετά από λίγα λεπτά αναφέρει η αξιωματικός έφτασε και το ΕΚΑΒ, που διαπίστωσε το θάνατο της κοπέλας και παρέλαβε τον δράστη που είχε αυτοτραυματιστεί με το ίδιο μαχαίρι. Επίσης, σύμφωνα με την δημόσια τηλεόραση, τόσο η αξιωματικός υπηρεσίας όσο και η υποδιοικήτρια του ΑΤ Αναργύρων δεν ζήτησαν καν τα στοιχεία της 28χρονης κοπέλας. Επίσης δεν ζήτησαν και τα στοιχεία του δράστη αλλά ούτε και την περιγραφή των εξωτερικών του χαρακτηριστικών, ώστε να στείλουν ένα περιπολικό έξω από το σπίτι της για να τον αναζητήσουν. Υπενθυμίζεται ότι, από το αστυνομικό τμήμα απομακρύνθηκαν η  αξιωματικός υπηρεσίας,  η επόπτρια και υποδιοικητής παράλληλα του Α.Τ, ο οδηγός της επόπτριας και ο 48χρονος – καταδικασμένος – φρουρός Επίσης, έχει απομακρυνθεί από την θέση του και ο αστυνομικός του τηλεφωνικού κέντρου του “100”, που ακούγεται να συνομιλεί με την 28χρονη λίγο πριν από τη δολοφονία της, λέγοντάς της ότι «το περιπολικό δεν είναι ταξί», αλλά μεταφέρθηκε σε άλλη υπηρεσία στην ΓΑΔΑ. Γυναικοκτονία στους Αγίους Αναργύρους: Τελικά, δολοφονήθηκε μπροστά από ένα περιπολικό  ",https://www.naftemporiki.gr/wp-content/themes/naftemporiki/images/N.PNG,"τόσο η αξιωματικός υπηρεσίας όσο και η υποδιοικήτρια φέρονται να μην ζήτησαν καν τα στοιχεία της 28χρονης κοπέλας, αλλά ούτε και του δράστη",2024,4,4
https://www.naftemporiki.gr/society/1632517/gynaikoktonia-stoys-agioys-anargyron-poy-metatithentai-oi-6-poy-xilothikan-apo-tis-theseis-toys/,Γυναικοκτονία στους Αγίους Αναργύρoυς: Πού μετατίθενται οι «6» που «ξηλώθηκαν» από τις θέσεις τους,2024-04-04,21:18:44,Κοινωνία,,,"Στη Διεύθυνση Μεταφορών ΕΛΑΣ στην Αμυγδαλέζα, μετατέθηκε σύμφωνα με πληροφορίες, ο διοικητής του Αστυνομικού Τμήματος των Αγίων Αναργύρων, μετά την τραγική γυναικοκτονία έξω από την πόρτα του Α.Τ. Εκεί, αλλά σε άλλη υπηρεσία από τον διοικητή, μετατέθηκε και ο αστυνομικός σκοπός που είχε υπηρεσία στο φυλάκιο, και οποίος απλώς «έσπρωξε μακριά το μαχαίρι» παρότι η δολοφονία γινόταν μπροστά στα μάτια του. Υπενθυμίζεται ότι ο συγκεκριμένος αστυνομικός είναι υπό απόταξη, λόγω της συμμετοχής του σε εγκληματικές πράξεις. Επίσης, η υποδιοικήτρια-επόπτρια και ο τηλεφωνητής της Άμεσης Δράσης -που είπε την φράση «το περιπολικό δεν είναι ταξί» – μετατίθενται στη Διεύθυνση Αλλοδαπών ενώ η αξιωματικός υπηρεσίας και η αστυνόμος-οδηγός μετατίθενται στη Διεύθυνση Μεταγωγών. Συνολικά, έξι αστυνομικοί «ξηλώθηκαν» από τις θέσεις τους – πέντε από το αστυνομικό τμήμα και ο τηλεφωνητής της Άμεσης Δράσης. ",https://www.naftemporiki.gr/wp-content/themes/naftemporiki/images/N.PNG,,2024,4,4
https://www.naftemporiki.gr/society/1630847/k-dimoglidoy-gia-ti-gynaikoktonia-stoys-agioys-anargyroys-oi-astynomikoi-gnorizoyn-pos-na-energisoyn-se-tetoies-katastaseis/,Κ. Δημογλίδου για τη γυναικοκτονία στους Αγίους Αναργύρους: Προφανώς και κάτι δεν έγινε σωστά,2024-04-03,11:18:57,Κοινωνία,,«Υπάρχει συγκεκριμένο πρωτόκολλο»,"΄Για τη νέα γυναικοκτονία στη χώρα μας, αυτή τη φορά της 28χρονης από τον 39χρονο πρώην σύντροφό της στους Αγίους Αναργύρους, μίλησε η εκπρόσωπος Τύπου της ΕΛ.ΑΣ. Κωνσταντία Δημογλίδου. Η κ. Δημογλίδου μιλώντας στην ΕΡΤ παραδέχθηκε πως «Προφανώς και κάτι δεν έγινε σωστά όταν έχουμε μια νεκρή 28χρονη δολοφονημένη με τόσο άγριο τρόπο μπροστά στο τμήμα. Δεν θα μπω σε λεπτομέρειες αν ξεκίνησε να της επιτίθεται ο συγκεκριμένος δράστης πολύ κοντά στη σκοπιά ή πιο μακριά. Το τι έπρεπε να κάνουν (οι αστυνομικοί), εδώ πρέπει να απαντηθεί, από αυτούς που συμμετείχαν στο περιστατικό και από όλους τους αστυνομικούς που εκτελούσαν υπηρεσία εκείνο το βράδυ στο αστυνομικό τμήμα, από τον σκοπό του καταστήματος μέχρι τον αξιωματικό υπηρεσίας τι έπραξαν ώστε να προστατεύσουν αυτή την κοπέλα». Γυναικοκτονία στους Αγ. Αναργύρους: Ο δράστης παρακολουθούσε το σπίτι της 28χρονης  «Αυτά είναι τα ερωτήματα που θα τεθούν και κατά τη διάρκεια της Ένορκης Διοικητικής Εξέτασης, η οποία θα ολοκληρωθεί άμεσα για να έχουμε απαντήσεις για το ποιος τελικά ευθύνεται και αν ευθύνεται για τον θάνατο αυτής της κοπέλας, για το αν έπραξαν ό,τι ήταν δυνατό ώστε να προστατεύσουν αυτή την άτυχη γυναίκα που έφτασε στο αστυνομικό τμήμα, ίσως κάνοντας και ένα βήμα παραπάνω, ίσως παραβιάζοντας και το τι προβλέπει ο εσωτερικός κανονισμός της Ελληνικής Αστυνομίας», σημείωσε η κ. Δημογλίδου και προσέθεσε: «Γιατί ξαναλέω, όλες οι περιπτώσεις που φτάνουν σε ένα αστυνομικό τμήμα δεν είναι ίδιες. Γίνεται εκτίμηση του κινδύνου που διατρέχει ένας άνθρωπος και νομίζω ότι η ζωή είναι το υπέρτατο αγαθό και θα πρέπει να ξεπερνάμε οποιοδήποτε δυσκολία για να προστατεύσουμε έναν άνθρωπο. Υπάρχει και μια εισαγγελική έρευνα σε εξέλιξη και δεν πρέπει να το ξεχνάμε αυτό». «Υπάρχει συγκεκριμένο πρωτόκολλο και οδηγίες που πρέπει να ακολουθήσουν οι αστυνομικοί όταν φτάνει μία γυναίκα σε ένα αστυνομικό τμήμα για να καταγγείλει, είτε θέλει να καταγγείλει πολλές φορές, Υπάρχουν συγκεκριμένες οδηγίες που τις γνωρίζουν τα αστυνομικά τμήματα και οφείλουν να τις γνωρίζουν οι αστυνομικοί. Έχουν εκπαιδευτεί οι περισσότεροι αστυνομικοί πάνω σε αυτές τις οδηγίες, το πώς πρέπει να χειριστούν αυτές τις υποθέσεις, γιατί ένα θύμα ενδοοικογενειακής βίας πρέπει να χειριστεί διαφορετικά από ό,τι οποιοσδήποτε άλλος πολίτης που δεν είναι σε ένα αστυνομικό τμήμα. Γνωρίζουν λοιπόν οι αστυνομικοί πώς πρέπει να χειριστούν τέτοιες καταστάσεις και τι πρέπει να ρωτήσουν ένα θύμα και τι πληροφορίες πρέπει να λάβουν ώστε να διαπιστώσουν αν υπάρχει κίνδυνος είτε για τη σωματική ακεραιότητα είτε για τη ζωή του θύματος. Υπήρχε τρόπος να κατανοήσουν ότι υπάρχει κίνδυνος για τη ζωή της κοπέλας. Εδώ όμως η κοπέλα αυτή δεν ζει, για να μας πει τι ακριβώς έγινε στο γραφείο του αξιωματικού υπηρεσίας και τι κατήγγειλε τελικά, υπάρχει μαρτυρία του οικείου της προσώπου, υπάρχουν καταθέσεις των αστυνομικών, αυτό όμως είναι και το αντικείμενο της έρευνας. Το κατά πόσο ενήργησαν ως όφειλαν, ώστε να προστατεύσουν αυτή την κοπέλα». Απαντώντας σε ερωτήματα για τον φρουρό του τμήματος η κ. Δημογλίδου ανέφερε πως: «Ένας αστυνομικός που υπηρετεί σε ένα αστυνομικό τμήμα για να υπηρετεί και να φοράει τη στολή του και να εκτελεί υπηρεσία, σημαίνει ότι προβλέπεται και από τον κανονισμό και από το πειθαρχικό δίκαιο. Εγώ δε θα σας πω αναλυτικά γι’ αυτόν τον άνθρωπο, για το ποινικό του παρελθόν. Δεν έχω το δικαίωμα να το κάνω. Δεν είναι κατηγορούμενος για κάποια πράξη, οπότε δεν μπορώ να σας δώσω πληροφορίες για το ποινικό του και το πειθαρχικό του παρελθόν. Εγώ θα σας πω ότι από πειθαρχικής πλευράς έχουν γίνει όλες οι νόμιμες ενέργειες που προβλέπονται γι’ αυτόν τον άνθρωπο και θα γίνουν και όπως οφείλουν στη συνέχεια, αν υπάρχει εξέλιξη ποινική, αλλά δεν σχετίζεται σε καμία περίπτωση το ποινικό του παρελθόν με το ότι εκτελούσε υπηρεσία, ελέγχεται βέβαια στο πλαίσιο της Ένορκης Διοικητικής Εξέτασης και αυτός για το αν ενήργησε σωστά, είναι ένα άλλο ερώτημα.
Φυσικά και ελέγχεται. Εξαρτάται σε ποιο στάδιο βρίσκεται η ποινική διαδικασία, στο τι αποφάσεις υπάρχουν από τα δικαστήρια. Ξαναλέω, κάθε περίπτωση είναι διαφορετική. Αυτός ο άνθρωπος μπορεί να υπήρξε και εκτός σώματος ένα διάστημα, μπορεί να έχει εκτίσει ποινές φυλάκισης. Είναι οι αποφάσεις της Δικαιοσύνης που ακολουθεί μετά και το πειθαρχικό δίκαιο, ώστε να θέσει έναν άνθρωπο εκτός σώματος». ",https://www.naftemporiki.gr/wp-content/themes/naftemporiki/images/N.PNG,«Υπάρχει συγκεκριμένο πρωτόκολλο. Γίνεται εκτίμηση του κινδύνου»,2024,4,3
https://www.naftemporiki.gr/society/1631251/gynaikoktonia-katatethike-i-tropologia-tis-neas-aristeras-gia-ti-nomiki-anagnorisi-toy-oroy/,Γυναικοκτονία: Κατατέθηκε η τροπολογία της Νέας Αριστεράς για τη νομική αναγνώριση του όρου,2024-04-03,16:20:38,Κοινωνία,,Τι αναφέρεται στην τροπολογία,"Στην κατάθεση τροπολογίας για τη νομική αναγνώριση του όρου γυναικοκτονία προχώρησε η Νέα Αριστερά. Η τροπολογία κατατέθηκε σήμερα, Τετάρτη 3/4, στο υπό συζήτηση νομοσχέδιο του υπουργείου Ψηφιακής Διακυβέρνησης για τις ψηφιακές υπηρεσίες. Σύμφωνα με την τροπολογία, ο όρος «γυναικοκτονία» εισάγεται ως επιβαρυντική περίσταση στο αδίκημα της ανθρωποκτονίας (ΠΚ 299). Στην τροπολογία σημειώνεται ότι η κατονομασία της πράξης θα της αποδώσει μια σημασία που περικλείει εννοιολογικά όλες τις σημαίνουσες κοινωνιολογικές και έμφυλες διαστάσεις μαζί με την προσβολή του απόλυτου δικαιώματος στη ζωή. Επισημαίνεται επίσης, ότι η ανθρωποκτονία τιμωρείται μεν με ισόβια κάθειρξη, αλλά η τυποποίηση της γυναικοκτονίας, όπως αυτή προκύπτει από τις περιστάσεις πριν και κατά την τέλεση του αδικήματος, ως επιβαρυντική περίσταση στο έγκλημα της ανθρωποκτονίας αποκλείει την αναγνώριση ελαφρυντικών κατά την επιμέτρηση της ποινής. Αλ. Χαρίτσης: Προχωράμε στην κατάθεση τροπολογίας για την άμεση ποινική κατοχύρωση του όρου «γυναικοκτονία»  Χθες, Τρίτη, σε δήλωσή του, ο επικεφαλής της Νέας Αριστεράς, Αλέξης Χαρίτσης, ανέφερε ότι «δεν θα αφήσουμε γυναίκες να δολοφονούνται ενώ η κυβέρνηση και η αστυνομία έχουν ρόλο παρατηρητών. Προχωράμε τώρα στην κατάθεση τροπολογίας για την άμεση ποινική κατοχύρωση του όρου γυναικοκτονία». Ο κ. Χαρίτσης κάλεσε την κυβέρνηση «να σταματήσει να αδιαφορεί». «Επιπλέον απαιτούμε επιτέλους να εφαρμοστούν ουσιαστικά μέτρα στήριξης των γυναικών-θυμάτων βίας σε νομικό και ψυχοκοινωνικό επίπεδο. Κανένα panic button δεν τις προστατεύει. Οι σοβαρές πολιτικές πρωτοβουλίες τις προστατεύουν. Ούτε μία λιγότερη» κατέληξε. Με πληροφορίες και από ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,Η τροπολογία κατατέθηκε στο υπό συζήτηση νομοσχέδιο του υπουργείου Ψηφιακής Διακυβέρνησης,2024,4,3
https://www.naftemporiki.gr/society/1631380/gynaikoktonia-to-peripoliko-den-einai-taxi-o-dialogos-tis-28chronis-me-tin-amesi-drasi/,Γυναικοκτονία: «Το περιπολικό δεν είναι ταξί» – Ο διάλογος της 28χρονης με την Άμεση Δράση,2024-04-03,17:58:32,Κοινωνία,,Δημογλίδου: «Ίσως υπάρχουν περιπτώσεις που πρέπει να “παραβιάζονται” οι κανόνες»,"«Το περιπολικό δεν είναι ταξί»! Δευτερόλεπτα μετά πέφτει νεκρή, από το χέρι του πρώην συντρόφου της ενώ ο αστυνομικός της  Άμεσης δράσης, με τον οποίον μιλάει στο τηλέφωνο η άτυχη 28χρονη ρωτάει-ματαίως- αν τον ακούει. Ο διάλογος της νεαρής κοπέλας με την Άμεση Δράση, που είδε το φως της δημοσιότητας, είναι ένα ακόμη κομμάτι του παζλ των αναζητούμενων ευθυνών, για το τι πήγε τόσο στραβά τη νύχτα της δολοφονίας της νεαρής κοπέλας, έξω από το αστυνομικό τμήμα των Αγίων Αναργύρων. Αφού έχει καταφύγει εκεί φοβούμενη για την σωματική της ακεραιότητα, και αφού οι αστυνομικοί δηλώνουν ότι δεν υπάρχει περιπολικό να την οδηγήσει σπίτι της, της λένε να πάρει η ίδια  την Άμεση Δράση για να να ζητήσει βοήθεια. Αγ. Ανάργυροι: Η 28χρονη είχε αποβάλει από χτυπήματα του 39χρονου, λέει η οικογένειά της  Ο αστυνομικός , έχοντας ήδη πει την φράση «το περιπολικό δεν είναι ταξί», παίρνει τα λεπτομερή στοιχεία για το τι συμβαίνει, κι ετοιμάζεται να στείλει περιπολικό στο σπίτι της, το οποίο όμως δεν γνωρίζει πότε θα φθάσει. Οι τελευταίες λέξεις που ακούγονται από την γυναίκα είναι: «Έχει έρθει εδώ». Και μετά: «Πιάστε τον, την σκότωσε». Ακούστε τον διάλογο Απαντώντας επί του συγκεκριμένου θέματος, η εκπρόσωπος Τύπου της Ελληνικής Αστυνομίας. Κωνσταντία Δημογλίδου, αφού τόνισε: «Δεν είμαστε απέναντι, αλλά δίπλα στους πολίτες. Η έρευνα θα φτάσει μέχρι το τέλος», δήλωσε ότι «ούτε σε μένα αρέσει η απάντηση, το περιπολικό δεν είναι ταξί. προφανώς και το περιπολικό δεν είναι ταξί. Θα μπορούσε να απαντήσει, ίσως με πιο ευγενικό τρόπο. “Δεν προβλέπεται κυρία μου…”Εγώ δεν θα πω εδώ αν υπάρχει πειθαρχικό ή ποινικό αδίκημα. Αυτό θα το απαντήσουν οι αρμόδιοι. Υπάρχει συγκεκριμένη διαδικασία για το πότε ένας πολίτης εισέρχεται σε ένα περιπολικό. Ωστός, ίσως υπάρχουν περιπτώσεις που πρέπει να κρίνουμε ότι υπάρχει κίνδυνος για την ζωή ενός ανθρώπου και πρέπει να “παραβιάζονται” οι κανόνες». Πηγές της αστυνομίας σημειώνουν: «Το ηχητικό που έχει δοθεί στη δημοσιότητα εστάλη ατόφιο, από χθες, από την ίδια την Αστυνομία, στον εισαγγελέα και στον διεξάγοντα την εσωτερική έρευνα εκ μέρους της ΕΛΑΣ». «Ο αστυνομικός του τηλεφωνικού κέντρου που ακούγεται να συνομιλεί με το θύμα», αναφέρουν οι ίδιες πηγές, «έχει απομακρυνθεί από την θέση του, είναι υπό έρευνα από την ΕΛΑΣ και αντιμέτωπος με ποινικές και διοικητικές ευθύνες, ενώ αντικαθίσταται και ο διοικητής του Αστυνομικού Τμήματος Αγίων Αναργύρων. Υπενθυμίζεται ότι το ηχητικό περιλαμβάνεται ως μέρος της δικογραφίας και πως η έρευνα για όλους τους εμπλεκόμενους έχει ξεκινήσει ήδη από χθες. Ελέγχονται όλοι ενδελεχώς, και στο Αστυνομικό Τμήμα και στο «100», ενώ έχουν ληφθεί καταθέσεις από όλους». Επίσης, σημειώνουν ότι «μέχρι την Παρασκευή, αφού ολοκληρωθεί η προκαταρκτική έρευνα, όλα τα στοιχεία θα σταλούν στον εισαγγελέα, όπως προβλέπεται από τη διαδικασία, προκειμένου να τους καλέσει να απολογηθούν». ",https://www.naftemporiki.gr/wp-content/themes/naftemporiki/images/N.PNG,Οι τελευταίες στιγμές πριν πέσει νεκρή από το χέρι του πρώην συντρόφου της - Βίντεο-ντοκουμέντο από την στιγμή της δολοφονίας,2024,4,3
https://www.naftemporiki.gr/society/1631245/gynaikoktonia-eprepe-na-ektelei-ayti-tin-ypiresia-an-einai-dynaton-leei-o-g-kalliakmanis-gia-ton-froyro-toy-tmimatos/,Γυναικοκτονία: «Έπρεπε να εκτελεί αυτή την υπηρεσία; Αν είναι δυνατόν!» λέει ο Γ. Καλλιακμάνης για τον φρουρό του τμήματος,2024-04-03,16:46:19,Κοινωνία,,Κ. Δημογλίδου: Δε θα σας πω για το ποινικό του παρελθόν. Δεν έχω το δικαίωμα,"«Έπρεπε να είναι στο σημείο και να εκτελεί αυτή την υπηρεσία;  Αν είναι δυνατόν! Αν υπάρχει τελεσίδικη απόφαση ακόμη χειρότερα», ανέφερε ο  Προέδρος της Ένωσης Αστυνομικών, Γιώργος Καλλιακμάνης, σχετικά με τις πληροφορίες ότι ο φρουρός που ήταν στο φυλάκιο του αστυνομικού τμήματος στους Αγίους Αναργύρους, την νύχτα της δολοφονίας της 28χρονης από τον πρώην σύντροφό της,  σχεδόν έξω από το κουβούκλιο όπου φύλαγε βάρδια, είχε καταδικαστεί για σχέσεις με εγκληματική οργάνωση, και μάλιστα είχε εκτίσει και ποινή φυλάκισης. Σύμφωνα με καταγγελίες, μάλιστα δεν αντέδρασε άμεσα την ώρα του φονικού. Πάντα σύμφωνα με όσα βλέπουν το φως δημοσιότητας τα οποία μένει να επιβεβαιωθούν, πριν από μερικές ημέρες καταδικάστηκε τελεσίδικα από τον Άρειο Πάγο και τώρα ξεκίνησε εκ νέου η διαδικασία της απόταξης. Απαντώντας σε σχετικά ερωτήματα  η εκπρόσωπος Τύπου της ΕΛ.ΑΣ. Κωνσταντία Δημογλίδου.κ. Δημογλίδου ανέφερε πως: «Ένας αστυνομικός που υπηρετεί σε ένα αστυνομικό τμήμα για να υπηρετεί και να φοράει τη στολή του και να εκτελεί υπηρεσία, σημαίνει ότι προβλέπεται και από τον κανονισμό και από το πειθαρχικό δίκαιο. Εγώ δε θα σας πω αναλυτικά γι’ αυτόν τον άνθρωπο, για το ποινικό του παρελθόν. Δεν έχω το δικαίωμα να το κάνω. Δεν είναι κατηγορούμενος για κάποια πράξη, οπότε δεν μπορώ να σας δώσω πληροφορίες για το ποινικό του και το πειθαρχικό του παρελθόν. Εγώ θα σας πω ότι από πειθαρχικής πλευράς έχουν γίνει όλες οι νόμιμες ενέργειες που προβλέπονται γι’ αυτόν τον άνθρωπο και θα γίνουν και όπως οφείλουν στη συνέχεια, αν υπάρχει εξέλιξη ποινική, αλλά δεν σχετίζεται σε καμία περίπτωση το ποινικό του παρελθόν με το ότι εκτελούσε υπηρεσία, ελέγχεται βέβαια στο πλαίσιο της Ένορκης Διοικητικής Εξέτασης και αυτός για το αν ενήργησε σωστά, είναι ένα άλλο ερώτημα.
Φυσικά και ελέγχεται. Εξαρτάται σε ποιο στάδιο βρίσκεται η ποινική διαδικασία, στο τι αποφάσεις υπάρχουν από τα δικαστήρια. Ξαναλέω, κάθε περίπτωση είναι διαφορετική. Αυτός ο άνθρωπος μπορεί να υπήρξε και εκτός σώματος ένα διάστημα, μπορεί να έχει εκτίσει ποινές φυλάκισης. Είναι οι αποφάσεις της Δικαιοσύνης που ακολουθεί μετά και το πειθαρχικό δίκαιο, ώστε να θέσει έναν άνθρωπο εκτός σώματος». Κ. Δημογλίδου για τη γυναικοκτονία στους Αγίους Αναργύρους: Προφανώς και κάτι δεν έγινε σωστά  ",https://www.naftemporiki.gr/wp-content/themes/naftemporiki/images/N.PNG,Ερωτηματικά για τον αστυνομικό- φρουρό του ΑΤ την ώρα της δολοφονίας,2024,4,3
https://www.naftemporiki.gr/society/1631521/z-konstantopoyloy-zita-tin-poinikopoiisi-tis-gynaikoktonias-os-aytoteloys-egklimatos-me-idiaitera-charaktiristika/,Ζ. Κωνσταντοπούλου: Ζητά την ποινικοποίηση της γυναικοκτονίας ως αυτοτελούς εγκλήματος με ιδιαίτερα χαρακτηριστικά,2024-04-03,19:14:20,Κοινωνία,,«Στις πόσες γυναικοκτονίες πρέπει να ποινικοποιηθεί;»,"Η πρόεδρος της Πλεύσης Ελευθερίας, Ζωή Κωνσταντοπούλου, ζήτησε την ποινικοποίηση της γυναικοκτονίας ως αυτοτελούς εγκλήματος με ιδιαίτερα χαρακτηριστικά. Καταλόγισε μάλιστα στην κυβέρνηση και στον πρωθυπουργό «ατολμία στο αυτονόητο» και επανέλαβε ότι για το θέμα αυτό έχει καταθέσει 11 επίκαιρες ερωτήσεις εδώ και πέντε μήνες, οι οποίες παραμένουν αναπάντητες. Η κ. Κωνσταντοπούλου, πήρε τον λόγο στην Ολομέλεια για να πει ότι προχθές δολοφονήθηκε η πέμπτη γυναίκα για το 2024 σε συνθήκες που αποκαλύπτουν με τον πιο αποκρουστικό τρόπο την ένδεια υποδομών, εκπαίδευσης, μεθόδων πρόληψης και προστασίας των θυμάτων, των γυναικών που δολοφονούνται η μία μετά την άλλη, που λιγοστεύουν επειδή κάποιοι συγγενείς, σύντροφοι, σύζυγοι, πρώην αισθάνονται ότι έχουν εξουσία ζωής ή θανάτου πάνω τους. «Η συνθήκη η σημερινή, επιβάλλει άλλου είδους ανάληψη ευθύνης γιατί εκείνο το οποίο προκύπτει από την δολοφονία αυτή είναι ότι περισσεύουν τα παχιά κυβερνητικά λόγια, οι διαβεβαιώσεις και οι διαφημιστικές τοποθετήσεις υπουργών και του πρωθυπουργού την ίδια ώρα που λείπουν οι εγγυήσεις προστασίας των θυμάτων» ανέφερε. Η πρόεδρος της Πλεύσης Ελευθερίας προσέθεσε ότι είναι η πολλοστή φορά που παρεμβαίνει στην Ολομέλεια να υπάρξει νομοθετική πρωτοβουλία αλλά και έμπρακτη εγγύηση προστασίας των γυναικών και προσέθεσε πως «με τον ίδιο τρόπο που ο κ. Μητσοτάκης έχει επιβάλλει ότι στα Τέμπη δεν έγινε έγκλημα, έτσι έχει επιβάλλει ότι η γυναικοκτονία δεν είναι έγκλημα αυτοτελές παρά είναι δήθεν ένας κοινωνικός όρος, ένας όρος του δημοσίου λόγου”. “Στις πόσες γυναικοκτονίες πρέπει να ποινικοποιηθεί αυτοτελώς ως κακούργημα; Πρέπει οι γυναίκες αυτές να προστατευθούν» ανάφερε και προσέθεσε ότι «οι συνθήκες υπό τις οποίες δολοφονήθηκε η νεαρή αυτή κοπέλα σας εκθέτουν και ταυτοχρόνως εκθέτουν συνολικά το κράτος, την Πολιτεία και όλους». Επίσης, η κυρία Κωνσταντοπούλου, ανέγνωσε στην Ολομέλεια το αστυνομικό δελτίο για την δολοφονία της 28χρονης γυναίκας για να καταγγείλει ότι η κοπέλα πήγε στο αστυνομικό τμήμα για να προστατευθεί και δεν προστατεύθηκε παρά προσέκρουσε σε εξουθενωτική γραφειοκρατία, ανικανότητα και αδιαφορία, η οποία έχει διαχυθεί σε όλους τους τομείς, διότι πηγάζει από την κορυφή: τον πρωθυπουργό και την κυβέρνηση. Τέλος, αναφέρθηκε σε διαμαρτυρία των κατοίκων της Τανάγρας ώστε να αποτρέψουν την απόθεση 1 εκατ. τόνων τοξικών και καρκινογόνων αποβλήτων στο υπέδαφος της περιοχής, έκανε λόγο για εγκλήματα που διαπράττονται στην ευρύτερη περιοχή του Ασωπού, για αθέτηση των υποσχέσεων προς τους αγρότες στο Κιλελέρ, για αδιαφορία προς τους εργαζόμενους στην Λάρκο οι οι διεκδικούν τα στοιχειώδη και θεμελιώδη δικαιώματά τους, για «ξεχαρβάλωμα» με αφορμή τον νέο δικαστικό χάρτη, έλλειψη πολιτικής προστασίας στα Πιέρια Όρη. ",https://www.naftemporiki.gr/wp-content/themes/naftemporiki/images/N.PNG,"«Η συνθήκη η σημερινή, επιβάλλει άλλου είδους ανάληψη ευθύνης γιατί εκείνο το οποίο προκύπτει από την δολοφονία αυτή είναι ότι περισσεύουν τα παχιά κυβερνητικά λόγια»",2024,4,3
https://www.naftemporiki.gr/society/1631527/gynaikoktonia-ti-apanta-i-el-as-gia-to-ichitiko-me-ton-dialogo-tis-28chronis-me-tin-amesi-drasi/,Γυναικοκτονία στους Αγ. Αναργύρους: «Ξηλώθηκαν» ο διοικητής του ΑΤ και ακόμη 5 αστυνομικοί,2024-04-03,19:24:55,Κοινωνία,,Στον εισαγγελέα τα στοιχεία,"Σοκ έχει προκαλέσει στο πανελλήνιο το ηχητικό ντοκουμέντο από τη στιγμή που δολοφονείται η 28χρονη ενώ μιλά με αστυνομικό της Άμεσης Δράσης. Σε εξέλιξη βρίσκεται ΕΔΕ για τη διερεύνηση ευθυνών, ενώ με «ξήλωμα» αστυνομικών απάντησε η ΕΛ.ΑΣ. σε μια πρώτη αντίδραση. Την απομάκρυνση τεσσάρων ακόμη αστυνομικών από το τμήμα των Αγ. Αναργύρων ανακοίνωσε η ΕΛΑΣ, καθώς έξω από αυτό το βράδυ της Δευτέρας, δολοφονήθηκε βάναυσα η 28χρονη. Ειδικότερα, πρόκειται για την αξιωματικό υπηρεσίας, την επόπτρια και υποδιοικητή παράλληλα του Α.Τ, τον οδηγό της επόπτριας και τον 48χρονο – καταδικασμένο – φρουρό, οι οποίοι ήταν στο Αστυνομικό Τμήμα τη νύχτα της δολοφονίας της άτυχης γυναίκας. Νωρίτερα, ανακοινώθηκε ότι είχε απομακρυνθεί ο διοικητής του ΑΤ, καθώς και ο αστυνομικός της Άμεσης Δράσης που συνομίλησε με την 28χρονη λίγο πριν δολοφονηθεί. «Ο αστυνομικός του τηλεφωνικού κέντρου που ακούγεται να συνομιλεί με το θύμα» αναφέρουν πηγές της ΕΛ.ΑΣ., «έχει απομακρυνθεί από την θέση του, είναι υπό έρευνα από την ΕΛΑΣ και αντιμέτωπος με ποινικές και διοικητικές ευθύνες, ενώ αντικαθίσταται και ο διοικητής του Αστυνομικού Τμήματος Αγίων Αναργύρων». Σχετικά με το ηχητικό που βγήκε στην δημοσιότητα πηγές της αστυνομίας σημειώνουν: «Το ηχητικό που έχει δοθεί στη δημοσιότητα εστάλη ατόφιο, από χθες, από την ίδια την Αστυνομία, στον εισαγγελέα και στον διεξάγοντα την εσωτερική έρευνα εκ μέρους της ΕΛΑΣ». Επίσης, σημειώνουν ότι «μέχρι την Παρασκευή, αφού ολοκληρωθεί η προκαταρκτική έρευνα, όλα τα στοιχεία θα σταλούν στον εισαγγελέα, όπως προβλέπεται από τη διαδικασία, προκειμένου να τους καλέσει να απολογηθούν». ",https://www.naftemporiki.gr/wp-content/themes/naftemporiki/images/N.PNG,Η απάντηση της ΕΛ.ΑΣ. για το ηχητικό ντοκουμέντο με την συνομιλία της 28χρονης με την Άμεση Δράση,2024,4,3
https://www.naftemporiki.gr/society/1631600/gynaikoktonia-akomi-4-xilothikan-apo-to-at-agion-anargyron/,Γυναικοκτονία: Ακόμη 4 «ξηλώθηκαν» από το ΑΤ Αγίων Αναργύρων,2024-04-03,21:44:12,Κοινωνία,,,"Μετά από τον διοικητή του Αστυνομικού Τμήματος Αγίων Αναργύρων απομακρύνθηκαν απόψε, σύμφωνα με την ΕΛΑΣ, άλλοι τέσσερις αστυνομικοί από το συγκεκριμένο Τμήμα, έξω από το οποίο δολοφονήθηκε η 28χρονη από τον 39χρονο πρώην σύντροφό της. Ειδικότερα, πρόκειται για την αξιωματικό υπηρεσίας, την επόπτρια και υποδιοικητή παράλληλα του Α.Τ, τον οδηγό της επόπτριας και τον 48χρονο – καταδικασμένο – φρουρό, οι οποίοι ήταν στο Αστυνομικό Τμήμα τη νύχτα της δολοφονίας της άτυχης γυναίκας. Υπενθυμίζεται, ότι έχει απομακρυνθεί και ο αστυνομικός του τηλεφωνικού κέντρου του “100”, που ακούγεται να συνομιλεί με την 28χρονη λίγο πριν από τη δολοφονία της. Γυναικοκτονία: «Το περιπολικό δεν είναι ταξί» – Ο διάλογος της 28χρονης με την Άμεση Δράση  ",https://www.naftemporiki.gr/wp-content/themes/naftemporiki/images/N.PNG,Πέντε συνολικά οι απομακρυνθέντες από το μοιραίο αστυνομικό τμήμα,2024,4,3
https://www.naftemporiki.gr/society/1631616/gynaikoktonia-aplos-metakinithike-stin-gada-o-tilefonitis-tis-amesis-drasis-poy-eipe-to-peripoliko-den-einai-taxi/,"Γυναικοκτονία: Απλώς, μετακινήθηκε στην ΓΑΔΑ, ο τηλεφωνητής της Άμεσης Δράσης που είπε «το περιπολικό δεν είναι ταξί»",2024-04-03,22:26:05,Κοινωνία,,Δημογλίδου: «Ίσως υπάρχουν περιπτώσεις που πρέπει να “παραβιάζονται” οι κανόνες»,"«Εν τη ρύμη του λόγου» είπε την φράση «το περιπολικό δεν είναι ταξί»,  ισχυρίζεται τώρα ο αστυνομικός της Άμεσης Δράσης σχετικά με την – επιεικώς- διεκπεραιωτική αντίδρασή του, την ώρα που η 28χρονη προσπαθούσε να του εξηγήσει ότι κινδυνεύει, λίγο πριν δολοφονηθεί από τον πρώην σύντροφό της έξω από το αστυνομικό τμήμα των Αγίων Αναργύρων. Ο 25χρονος αστυνομικός, που σύμφωνα με πληροφορίες του Star, απλώς μετακινήθηκε, αλλά «άρον-άρον» από την θέση του, σε άλλη υπηρεσία εντός της ΓΑΔΑ, μόνο όταν η συνομιλία με την νεαρή κοπέλα βγήκε στο  φως της δημοσιότητας. Ο ίδιος είπε ακόμη ότι «δεν κατάλαβε τι συμβαίνει» και ότι «νόμιζε πως η κοπέλα ήταν σπίτι της» παρότι την ρωτούσε αναλυτικά για το πού βρίσκεται και τι της συμβαίνει. Ο άνδρας είναι αντιμέτωπος και με πειθαρχικές αλλά και με ποινικές ευθύνες. Συνολικά 6 άτομα, έχουν μετακινηθεί από την θέση τους για το θέμα. Ο τηλεφωνητής, ο διοικητής και ακόμη 4 αστυνομικοί του ΑΤ. Να σημειωθεί, ότι η εκπρόσωπος Τύπου της Ελληνική Αστυνομίας Κωνσταντία Δημογλίδου, παραδέχτηκε ότι «προφανώς έγιναν λάθη» και αργότερα δήλωσε ότι : «Ίσως υπάρχουν περιπτώσεις που πρέπει  να “παραβιάζονται” οι κανόνες» Συγκεκριμένα, απαντώντας επί του συγκεκριμένου θέματος, η εκπρόσωπος Τύπου της Ελληνικής Αστυνομίας. Κωνσταντία Δημογλίδου, αφού τόνισε: «Δεν είμαστε απέναντι, αλλά δίπλα στους πολίτες. Η έρευνα θα φτάσει μέχρι το τέλος» «Ούτε σε μένα αρέσει η απάντηση, το περιπολικό δεν είναι ταξί. προφανώς και το περιπολικό δεν είναι ταξί. Θα μπορούσε να απαντήσει, ίσως με πιο ευγενικό τρόπο. “Δεν προβλέπεται κυρία μου…”Εγώ δεν θα πω εδώ αν υπάρχει πειθαρχικό ή ποινικό αδίκημα. Αυτό θα το απαντήσουν οι αρμόδιοι. Υπάρχει συγκεκριμένη διαδικασία για το πότε ένας πολίτης εισέρχεται σε ένα περιπολικό. Ωστόσο, ίσως υπάρχουν περιπτώσεις που πρέπει να κρίνουμε ότι υπάρχει κίνδυνος για την ζωή ενός ανθρώπου και πρέπει να “παραβιάζονται” οι κανόνες». Εντωμεταξύ, συγκλονίζουν οι πληροφορίες που έρχονται στο φως σχετικά με την γυναικοκτονία.  Ο δράστης φαίνεται σε βίντεο, που μετέδωσε το Mega, να παρακολουθεί το σπίτι της γυναίκας λίγο πριν από την δολοφονία. Σύμφωνα με την ΕΡΤ, το ζευγάρι είχε χωρίσει από το 2020 και τότε η κοπέλα είχε καταθέσει μήνυση εναντίον του πρώην συντρόφου της για βιαιοπραγία και βιασμό ενώ επιπλέον είχε ζητήσει ασφαλιστικά μέτρα. Η άτυχη 28χρονη φέρεται να ήταν έγκυος πριν από δύο χρόνια και να απέβαλε μετά από ξυλοδαρμό. Η πληροφορία επιβεβαιώθηκε και από το στενό οικογενειακό περιβάλλον της κοπέλας. Η νεα γυναικοκτονία προκάλεσε πολιτικές αντιδράσεις. Για αγανάκτηση και αποτροπιασμό κάνει λόγο ο ΣΥΡΙΖΑ-ΠΣ, αναφερόμενος στο ηχητικό της συνομιλίας της 28χρονης κοπέλας με τον αστυνομικό της Άμεσης Δράσης λίγο πριν δολοφονηθεί. Δεν είναι αριθμητικό το πρόβλημα στην ΕΛ.ΑΣ.
«Η απάντηση που έλαβε, σύμφωνα με τα σοκαριστικά ηχητικά ντοκουμέντα, ήταν: «Κυρία μου, το περιπολικό δεν είναι ταξί». Η στάση αυτή στελεχών της ΕΛ.ΑΣ αποδεικνύει αδιάψευστα πως η κυβέρνηση της Νέας Δημοκρατίας δεν έχει αντιληφθεί πως το πραγματικό πρόβλημα στην Ελληνική Αστυνομία δεν είναι «αριθμητικό», αλλά αφορά την κατάρτιση, την εκπαίδευση και τα πρωτόκολλα που ακολουθούνται», σημειώνει ο ΣΥΡΙΖΑ-ΠΣ. Γενικεύοντας υποστηρίζει: «Είναι απορίας άξιον που ο κ. Χρυσοχοΐδης, ακόμη και μετά από αυτή την αποκάλυψη, βρίσκεται στη θέση του. Ούτε ο πρωθυπουργός θέλησε να τον αποπέμψει, ούτε ο ίδιος αισθάνθηκε την ανάγκη να υποβάλλει την παραίτηση του. Είναι απορίας άξιον πως η κυβέρνηση απέρριψε ξανά την τροπολογία του ΣΥΡΙΖΑ ΠΣ για την κατοχύρωση του όρου «γυναικοκτονία»». Το ΠΑΣΟΚ-ΚΙΝΑΛ σημειώνει ότι «η κυβέρνηση έχει αποτύχει παταγωδώς να εγγυηθεί της ασφάλεια των πολιτών». Και προσθέτει: ««Διαφημίζει» μέτρα για τη βία κατά των γυναικών και δεν έχει προβεί στο αυτονόητο: την κατάλληλη εκπαίδευση των αστυνομικών και την ενίσχυση των υπηρεσιών», αναφέρει και επισημαίνει πως «η βαριά εγκληματικότητα γιγαντώνεται και οι πολίτες δεν νιώθουν ασφάλεια ούτε στις γειτονιές τους». Στην κατάθεση τροπολογίας για τη νομική αναγνώριση του όρου γυναικοκτονία προχώρησε η Νέα Αριστερά. Ο υπουργός Προστασίας του Πολίτη, Μιχάλης Χρυσοχοΐδης, δεσμεύτηκε ότι η έρευνα για την γυναικοκτονία στους Αγίους Αναργύρους θα φτάσει ως το τέλος και «θα υπάρξουν βελτιώσεις», μιλώντας στον ΑΝΤ1. Μετά από το ειδεχθές έγκλημα το  βράδυ της Δευτέρας, ο υπουργός διεμήνυσε ότι πολύ γρήγορα θα δοθούν «καλές, καθαρές και ευθείες» απαντήσεις. «Το ζητούμενο είναι να ερευνήσουμε ενδελεχώς τι ακριβώς συνέβη χθες το βράδυ», τόνισε. Ο υπουργός εξέφρασε τα συλλυπητήρια προς τους οικείους της 28χρονης κοπέλας, ενώ υπογράμμισε πως «είναι από τα πιο απεχθή εγκλήματα» που έχει δει. ",https://www.naftemporiki.gr/wp-content/themes/naftemporiki/images/N.PNG,Τι ισχυρίστηκε για την αδιάφορη συμπεριφορά του,2024,4,3
https://www.naftemporiki.gr/society/1630569/gynaikoktonia-stoys-ag-anargyroys-o-drastis-parakoloythoyse-to-spiti-tis-28chronis/,Γυναικοκτονία στους Αγ. Αναργύρους: Ο δράστης παρακολουθούσε το σπίτι της 28χρονης,2024-04-02,21:59:23,Κοινωνία,,Είχε καταθέσει μήνυση για βιαιοπραγία,"Συγκλονίζουν οι πληροφορίες που έρχονται στο φως σχετικά με την γυναικοκτονία στους Αγίους Αναργύρους, όπου 39χρονος μαχαίρωσε την 28χρονη πρώην σύντροφό του λίγα μόλις μέτρα από το Αστυνομικό Τμήμα της περιοχής. Ο δράστης φαίνεται σε βίντεο, που μετέδωσε το Mega, να παρακολουθεί το σπίτι της γυναίκας λίγο πριν από την δολοφονία. Υπενθυμίζεται ότι η 28χρονη μετέβη στο Αστυνομικό Τμήμα προκειμένου να καταγγείλει τον δράστη. Ζήτησε να την πάνε σπίτι της, γιατί φοβόταν. Βγαίνοντας έξω από το αστυνομικό τμήμα και φτάνοντας δίπλα στην σκοπιά μιλούσε στο τηλέφωνο με το 100. Ο δράστης την ακολούθησε και της επιτέθηκε με το μαχαίρι τραυματίζοντάς τη θανάσιμα και μάλιστα στο κέντρο της Άμεσης Δράσης άκουσαν τις φωνές της την ώρα που τη μαχαίρωνε ο 39χρονος. Γυναικοκτονία στους Αγ. Αναργύρους: Συγκέντρωση διαμαρτυρίας έξω από το Αστυνομικό Τμήμα  Σύμφωνα με την ΕΡΤ, το ζευγάρι είχε χωρίσει από το 2020 και τότε η κοπέλα είχε καταθέσει μήνυση εναντίον του πρώην συντρόφου της για βιαιοπραγία και βιασμό ενώ επιπλέον είχε ζητήσει ασφαλιστικά μέτρα. Χθες επέστρεφε από διασκέδαση στο σπίτι της μαζί με έναν φίλο της και είδε τον πρώην σύντροφό της να την περιμένει γι’ αυτό και πήγε στο αστυνομικό τμήμα. Ο Γενικός Αστυνομικός Διευθυντής έδωσε εντολή για να πραγματοποιηθεί Ένορκη Διοικητική Εξέταση, καθώς η κοπέλα μιλούσε με το 100 την ώρα που την μαχαίρωσε ο πρώην σύντροφός της. ",https://www.naftemporiki.gr/wp-content/themes/naftemporiki/images/N.PNG,Η 28χρονη επέστρεφε χθες από διασκέδαση στο σπίτι της μαζί με έναν φίλο της και είδε τον πρώην σύντροφό της να την περιμένει γι’ αυτό και πήγε στο αστυνομικό τμήμα,2024,4,2
https://www.naftemporiki.gr/society/1630528/gynaikoktonia-stoys-ag-anargyroys-sygkentrosi-diamartyrias-exo-apo-to-astynomiko-tmima/,Γυναικοκτονία στους Αγ. Αναργύρους: Συγκέντρωση διαμαρτυρίας έξω από το Αστυνομικό Τμήμα,2024-04-02,20:29:39,Κοινωνία,,,"Συγκέντρωση διαμαρτυρίας πραγματοποιήθηκε έξω από το Αστυνομικό Τμήμα Αγίων Αναργύρων, μετά την γυναικοκτονία που έγινε στο σημείο αργά το βράδυ της Δευτέρας. Γυναικείες οργανώσεις με δυναμική παρουσία διαμηνύουν «Να ακούσουμε την κραυγή των γυναικών». Στην κινητοποίηση αυτή συμμετείχε και η Νέα Αριστερά με βουλευτές και στελέχη της να δίνουν το «παρών», γράφοντας στον πανό: «Καμία άλλη ποτέ ξανά δολοφονημένη». ",https://www.naftemporiki.gr/wp-content/themes/naftemporiki/images/N.PNG,«Να ακούσουμε την κραυγή των γυναικών»,2024,4,2
https://www.naftemporiki.gr/society/1630506/m-chrysochoidis-gia-gynaikoktonia-stoys-ag-anargyroys-einai-apo-ta-pio-apechthi-egklimata-poy-echo-dei/,Μ. Χρυσοχοΐδης για γυναικοκτονία στους Αγ. Αναργύρους: Είναι από τα πιο απεχθή εγκλήματα που έχω δει,2024-04-02,19:43:47,Κοινωνία,,Για τη νομική κατοχύρωση του όρου γυναικοκτονία,"Ο υπουργός Προστασίας του Πολίτη, Μιχάλης Χρυσοχοΐδης, δεσμεύτηκε ότι η έρευνα για την γυναικοκτονία στους Αγίους Αναργύρους θα φτάσει ως το τέλος και «θα υπάρξουν βελτιώσεις», μιλώντας στον ΑΝΤ1. Μετά από το ειδεχθές έγκλημα το  βράδυ της Δευτέρας, ο υπουργός διεμήνυσε ότι πολύ γρήγορα θα δοθούν «καλές, καθαρές και ευθείες» απαντήσεις. «Το ζητούμενο είναι να ερευνήσουμε ενδελεχώς τι ακριβώς συνέβη χθες το βράδυ», τόνισε. Με φόντο τις πιέσεις κομμάτων της αντιπολίτευσης για την νομική κατοχύρωση του όρου γυναικοκτονία, ο κ. Χρυσοχοΐδης δήλωσε ότι προσωπικά συμφωνεί με τον όρο, όπως και ο πρωθυπουργός, και σημείωσε: «ας δούμε την ποινική διαχείριση». Ο υπουργός εξέφρασε τα συλλυπητήρια προς τους οικείους της 28χρονης κοπέλας, ενώ υπογράμμισε πως «είναι από τα πιο απεχθή εγκλήματα» που έχει δει. «Δεν είναι μόνο αστυνομικό πρόβλημα η γυναικοκτονία. Είναι ένα ευρύτερο κοινωνικό θέμα. Η δουλειά μας είναι να προστατέψουμε τους πολίτες και τις γυναίκες», δήλωσε ο κ. Χρυσοχοΐδης. Διαβάστε επίσης Γυναικοκτονία στους Αγίους Αναργύρους: Καρτέρι έστησε ο 39χρονος στην 28χρονη – Διατάχθηκε ΕΔΕ  Νωρίτερα ο υπουργός δήλωσε στην ΕΡΤ: «Όταν χάνεται μια ζωή, τίποτα δεν είναι καλώς καμωμένο. έχουμε πάνω από 17.000 αστυνομικούς που εκπαιδεύτηκαν στην ενδοοικογενειακή βία». Ο υπουργός ανέφερε επίσης «πως μετά τον covid υπάρχει έξαρση τέτοιων περιστατικών και πως πρόκειται για ένα κοινωνικό ζήτημα το οποίο πρέπει να συζητήσουμε σε ένα άλλο επίπεδο, σαν κοινωνία. Από την άλλη πλευρά όμως, επειδή ο τελευταίος αποδέκτης αυτής της υπόθεσης είναι η αστυνομία, η αστυνομία οφείλει, παλεύει, κάνει μια προσπάθεια μεγάλη, να διαχειρίζεται τα περιστατικά κατά τον καλύτερο τρόπο». ",https://www.naftemporiki.gr/wp-content/themes/naftemporiki/images/N.PNG,«Δεν είναι μόνο αστυνομικό πρόβλημα η γυναικοκτονία. Είναι ένα ευρύτερο κοινωνικό θέμα»,2024,4,2
https://www.naftemporiki.gr/society/1630150/al-charitsis-prochorame-stin-katathesi-tropologias-gia-tin-amesi-poiniki-katochyrosi-toy-oroy-gynaikoktonia/,Αλ. Χαρίτσης: Προχωράμε στην κατάθεση τροπολογίας για την άμεση ποινική κατοχύρωση του όρου «γυναικοκτονία»,2024-04-02,14:29:06,Κοινωνία,,,"Στην κατάθεση τροπολογίας για την άμεση ποινική κατοχύρωση του όρου γυναικοκτονία προχωρά η Νέα Αριστερά, όπως ανακοίνωσε ο πρόεδρος της Κ.Ο. Αλέξης Χαρίτσης, στη σκιά της δολοφονίας της 28χρονης στους Αγίους Αναργύρους.  «Χθες βράδυ είχαμε ακόμα μία γυναικοκτονία, έξω από το αστυνομικό τμήμα όπου η 28χρονη γυναίκα είχε πάει για να ζητήσει προστασία. Δεν της την έδωσαν. Ζήτησε να τη συνοδεύσει περιπολικό στο σπίτι της. Δεν της το έδωσαν. Ενώ βρισκόταν ήδη στο Τμήμα, της είπαν να βγει έξω και να καλέσει την Άμεση Δράση. Εκεί, αναζητώντας βοήθεια, την βρήκε ο δολοφόνος της» δήλωσε ο κ. Χαρίτσης, σημειώνοντας πως «είναι η 5η γυναικοκτονία μέσα στους πρώτους μήνες του 2024». «Ως εδώ. Δεν θα αφήσουμε γυναίκες να δολοφονούνται ενώ η κυβέρνηση και η αστυνομία έχουν ρόλο παρατηρητών. Προχωράμε τώρα στην κατάθεση τροπολογίας για την άμεση ποινική κατοχύρωση του όρου γυναικοκτονία» πρόσθεσε καλώντας την κυβέρνηση «να σταματήσει να αδιαφορεί». «Επιπλέον απαιτούμε επιτέλους να εφαρμοστούν ουσιαστικά μέτρα στήριξης των γυναικών-θυμάτων βίας σε νομικό και ψυχοκοινωνικό επίπεδο. Κανένα panic button δεν τις προστατεύει. Οι σοβαρές πολιτικές πρωτοβουλίες τις προστατεύουν.
Ούτε μία λιγότερη» κατέληξε. ",https://www.naftemporiki.gr/wp-content/themes/naftemporiki/images/N.PNG,«Η 5η γυναικοκτονία μέσα στους πρώτους μήνες του 2024 - Ως εδώ»,2024,4,2
https://www.naftemporiki.gr/society/1630138/gynaikoktonia-stoys-agioys-anargyroys-paremvasi-eisaggelea-gia-tychon-poinikes-eythynes-astynomikon/,Γυναικοκτονία στους Αγίους Αναργύρους: Παρέμβαση εισαγγελέα για τυχόν ποινικές ευθύνες αστυνομικών,2024-04-02,14:15:22,Κοινωνία,,Τι ανέφεραν μάρτυρες,"Την αυτεπάγγελτη παρέμβαση του προϊσταμένου της εισαγγελίας πρωτοδικών της Αθήνας προκάλεσε η δολοφονία 28χρονης γυναίκας από τον πρώην σύντροφό της δίπλα στο φυλάκιο του Αστυνομικού Τμήματος Αγίων Αναργύρων. Ο κ. Ελευθεριάνος διέταξε τη διενέργεια προκαταρκτικής έρευνας για την αναζήτηση ενδεχομένων ποινικών ευθυνών των αστυνομικών που είχαν βάρδια στο Α.Τ. Αγίων Αναργύρων όπου η άτυχη κατήγγειλε τον πρώην σύντροφό της.  Σύμφωνα με αυτόπτες μάρτυρες, ο 39χρονος πρώην σύντροφος της 28χρονης, της έριξε απανωτές μαχαιριές, φωνάζοντας «θα σε σκοτώσω», ενώ καταγγέλλουν ότι ο αστυνομικός που βρισκόταν στη σκοπιά του αστυνομικού τμήματος, δεν βγήκε από το φυλάκιο. Ο εισαγγελέας στον οποίο έχει ανατεθεί η προκαταρκτική, θα ερευνήσει εάν έχει τελεστεί το αδίκημα της παράβασης καθήκοντος, ενώ θα αναμένει και το πόρισμα της ΕΔΕ.  Σε βάρος του δράστη ασκήθηκε ποινική δίωξη για ανθρωποκτονία από πρόθεση, παράνομη οπλοφορία, οπλοχρησία και προμήθεια κατοχή ναρκωτικών ουσιών για δική του χρήση. Ο 39χρονος νοσηλεύεται φρουρούμενος σε ψυχιατρικό νοσοκομείο των Αθηνών. Ο δράστης θα απολογηθεί την Πέμπτη ενώπιον της 25ης ανακρίτριας. Γυναικοκτονία στους Αγίους Αναργύρους: Καρτέρι έστησε ο 39χρονος στην 28χρονη – Διατάχθηκε ΕΔΕ  Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση του θανάσιμου τραυματισμό της 28χρονης από τον 39χρονο πρώην σύντροφό της, έχει διατάξει η Γενική Αστυνομική Διεύθυνση Αττικής. Νωρίτερα το αρχηγείο της Ελληνικής Αστυνομίας έδωσε λεπτομέρειες για τη νέα αυτή γυναικοκτονία, σημειώνοντας: «Περί την 22:10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της. Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της. Κατά την έξοδό της από το Αστυνομικό Τμήμα κάλεσε την Άμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε. Ο δράστης συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών». Γυναικοκτονία στους Αγίους Αναργύρους: Η ανακοίνωση της ΕΛ.ΑΣ.  naftemporiki.gr ",https://www.naftemporiki.gr/wp-content/themes/naftemporiki/images/N.PNG,Διατάχθηκε η διενέργεια προκαταρκτικής έρευνας,2024,4,2
https://www.naftemporiki.gr/society/1630140/n-giannakopoyloy-gia-gynaikoktonia-stoys-agioys-anargyroys-apolytos-ektetheimeni-i-igesia-toy-yp-prostasias-toy-politi/,Ν. Γιαννακοπούλου για γυναικοκτονία στους Αγίους Αναργύρους: Απολύτως εκτεθειμένη η ηγεσία του υπ. Προστασίας του Πολίτη,2024-04-02,14:15:12,Κοινωνία,,,"«Δεν πάει άλλο» τονίζει η βουλευτής και υπεύθυνη ΚΤΕ Προστασίας του Πολίτη του ΠΑΣΟΚ-Κινήματος Αλλαγής Νάντια Γιαννακοπούλου, σε ανακοίνωσή της για τη χθεσινή γυναικοκτονία στους Αγίους Αναργύρους, κατηγορώντας την κυβέρνηση ότι «παρακολουθεί άπραγη να οξύνεται η κατάσταση». «Μια ακόμα σοκαριστική γυναικοκτονία έγινε χθες στους Αγίους Αναργύρους. Μια νέα γυναίκα δολοφονήθηκε εν ψυχρώ μόλις λίγα μέτρα έξω από το Α.Τ. Αγίων Αναργύρων, στο οποίο είχε προσφύγει για να ζητήσει προστασία. Ωστόσο, η απέλπιδα προσπάθειά της να υπερασπίσει τη ζωή της συνάντησε την ολιγωρία των υπευθύνων του Α.Τ.» αναφέρει η βουλευτής. Παραπέμποντας στα σχετικά ρεπορτάζ, σημειώνει ακόμη πως δεν κράτησαν την 28χρονη στο Α.Τ. «μέχρι να αναζητήσουν τον τελικά δολοφόνο της, τον οποίο είχε καταγγείλει και το 2020 για βιαιοπραγία και βιασμό» ενώ «δεν υπήρξαν τα στοιχειώδη αντανακλαστικά σε μια εν ψυχρώ δολοφονία λίγα μέτρα από τη φρουρά του ΑΤ, ενώ η άτυχη γυναίκα τηλεφωνούσε στο 100». «Η συγκεκριμένη γυναικοκτονία, αναδεικνύει με τον πιο τραγικό τρόπο για μια ακόμη φορά τα σοβαρά προβλήματα και την ανεπάρκεια στη δυνατότητα προστασίας γυναικών, που απειλούνται και που κάποιες δολοφονούνται» αναφέρει η κ. Γιαννακοπούλου, προσθέτοντας πως «η πολιτική ηγεσία του υπουργείου Προστασίας του Πολίτη είναι απολύτως εκτεθειμένη όταν συνεχίζουν να γίνονται γυναικοκτονίες σε τέτοιες συνθήκες, που παρακολουθούμε όλοι σοκαρισμένοι». «Ως εδώ. Η κυβέρνηση δεν μπορεί να παρακολουθεί άπραγη απλά να οξύνεται αυτή η κατάσταση, αρκούμενη σε αναποτελεσματικά και αποσπασματικά μέτρα. Χρειάζεται επιτέλους συνολική και ουσιαστική αντιμετώπιση του προβλήματος» καταλήγει. ",https://www.naftemporiki.gr/wp-content/themes/naftemporiki/images/N.PNG,«Η κυβέρνηση δεν μπορεί να παρακολουθεί άπραγη απλά να οξύνεται αυτή η κατάσταση»,2024,4,2
https://www.naftemporiki.gr/society/1629955/gynaikoktonia-stoys-agioys-anargyroys-i-anakoinosi-tis-el-as/,Γυναικοκτονία στους Αγίους Αναργύρους: Η ανακοίνωση της ΕΛ.ΑΣ.,2024-04-02,12:05:49,Κοινωνία,,,"Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση του θανάσιμου τραυματισμό της 28χρονης από τον 39χρονο πρώην σύντροφό της, κοντά στο Αστυνομικό Τμήμα Αγίων Αναργύρων, έχει διατάξει η Γενική Αστυνομική Διεύθυνση Αττικής, την ώρα που ο δράστης έχει συλληφθεί και νοσηλεύεται φρουρούμενος σε ψυχιατρικό νοσοκομείο των Αθηνών. Γυναικοκτονία στους Αγίους Αναργύρους: Καρτέρι έστησε ο 39χρονος στην 28χρονη – Διατάχθηκε ΕΔΕ  Νωρίτερα το αρχηγείο της Ελληνικής Αστυνομίας έδωσε λεπτομέρειες για τη νέα αυτή γυναικοκτονία, σημειώνοντας: «Περί την 22:10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της. Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της. Κατά την έξοδό της από το Αστυνομικό Τμήμα κάλεσε την Άμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε». Η ΕΛ.ΑΣ. υπογραμμίζει πως από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, που έχει εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση. Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού. Μάλιστα, αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ήδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας. Επιπλέον, από το 2023 τα θύματα έχουν πρόσβαση και στην ειδική εφαρμογή άμεσης και έγκαιρης ειδοποίησης της Αστυνομίας με δυνατότητα γεωεντοπισμού (Panic Button), αναφέρει η Ελληνική Αστυνομία. ",https://www.naftemporiki.gr/wp-content/themes/naftemporiki/images/N.PNG,"«Από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, λειτουργούν 18 επιχειρησιακά γραφεία, δημιουργούνται άλλα 45»",2024,4,2
https://www.naftemporiki.gr/society/1629818/gynaikoktonia-stoys-agioys-anargyroys-karteri-estise-o-39chronos-stin-28chroni-diatachthike-ede/,Γυναικοκτονία στους Αγίους Αναργύρους: Καρτέρι έστησε ο 39χρονος στην 28χρονη – Διατάχθηκε ΕΔΕ,2024-04-02,09:40:38,Κοινωνία,,,"Φρουρούμενος στο νοσοκομείο «Γ. Γεννηματάς» νοσηλεύεται ο 39χρονος που δολοφόνησε την 28χρονη πρώην σύντροφό του χθες βράδυ έξω από Διεύθυνση Ασφαλείας Αθηνών. Ο Γενικός Αστυνομικός Διευθυντής έδωσε εντολή για να πραγματοποιηθεί Ένορκη Διοικητική Εξέταση, καθώς η κοπέλα μιλούσε με το 100 την ώρα που την μαχαίρωσε ο πρώην σύντροφός της. Σύμφωνα με πληροφορίες της Αστυνομίας, τις οποίες επικαλείται η ΕΡΤ, το θύμα δέχθηκε την επίθεση από τον πρώην σύντροφό της, ο οποίος την τραυμάτισε θανάσιμα με κουζινομάχαιρο και στη συνέχεια αυτοτραυματίστηκε και νοσηλεύεται φρουρούμενος στο νοσοκομείο. Διενεργείται προανάκριση από τη Διεύθυνση Ασφαλείας Αθηνών. Σύμφωνα με την ΕΡΤ, το ζευγάρι είχε χωρίσει από το 2020 και τότε η κοπέλα είχε καταθέσει μήνυση εναντίον του πρώην συντρόφου της για βιαιοπραγία και βιασμό ενώ επιπλέον είχε ζητήσει ασφαλιστικά μέτρα. Χθες επέστρεφε από διασκέδαση στο σπίτι της μαζί με έναν φίλο της και είδε τον πρώην σύντροφό της να την περιμένει γι’ αυτό και πήγε στο αστυνομικό τμήμα. Σύμφωνα με πληροφορίες της ΕΡΤ, την ενημέρωσαν πως είτε πρέπει να καταθέσει μήνυση είτε να ενημερώσει το κέντρο της Άμεσης Δράσης για να επιληφθεί περιπολικό. Η κοπέλα ζήτησε να την πάνε σπίτι της γιατί φοβόταν. Βγαίνοντας έξω από το αστυνομικό τμήμα και φτάνοντας δίπλα στην σκοπιά μιλούσε στο τηλέφωνο με το 100. Ο δράστης την ακολούθησε και της επιτέθηκε με το μαχαίρι τραυματίζοντάς τη θανάσιμα και μάλιστα στο κέντρο της Άμεσης Δράσης άκουσαν τις φωνές της την ώρα που τη μαχαίρωνε ο 39χρονος. Σε ανακοίνωσή της η ΕΛ.ΑΣ. υποστηρίζει ότι κατά την παραμονή της στην Υπηρεσία η γυναίκα δεν υπέβαλε έγκληση σε βάρος του πρώην συντρόφου της, εκφράζοντας την επιθυμία να μεταφερθεί με περιπολικό στην οικία της. Κατά την έξοδό της από το Αστυνομικό Τμήμα κάλεσε την Άμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε τη φονική επίθεση. Γυναικοκτονία στους Αγίους Αναργύρους: Η ανακοίνωση της ΕΛ.ΑΣ.  ",https://www.naftemporiki.gr/wp-content/themes/naftemporiki/images/N.PNG,Η κοπέλα μιλούσε με το 100 την ώρα που την μαχαίρωσε ο πρώην σύντροφός της,2024,4,2
https://www.naftemporiki.gr/society/1629701/ag-anargyroi-alli-mia-gynaikoktonia-skotose-tin-syntrofo-toy-exo-apo-to-at/,Αγ. Ανάργυροι: Άλλη μια γυναικοκτονία- Σκότωσε την σύντροφό του έξω από το αστυνομικό τμήμα,2024-04-01,23:46:14,Κοινωνία,,Τι αναφέρει η ΓΑΔΑ,"Ακόμη μια γυναικοκτονία σημειώθηκε αργά το βράδυ της Δευτέρας Αυτή τη φορά, μια γυναίκα 28 ετών δέχτηκε επίθεση από τον 39χρονο σύντροφό της έξω από το Αστυνομικό Τμήμα Αγίων Αναργύρων, σε απόσταση 100 μέτρων από αυτό. Σύμφωνα με τις πρώτες πληροφορίες από την ΕΛΑΣ, η 28χρονη είχε πάει στο Α.Τ, συνοδευόμενη από έναν φίλο της, προκειμένου να καταγγείλει τον σύντροφό της. Μόλις βγήκε, όμως, από το Α.Τ., λίγο μετά τις 22:30, την ακολούθησε ο 39χρονος και της επιτέθηκε με μαχαίρι, με αποτέλεσμα να την τραυματίσει θανάσιμα. Αμέσως μετά ο φερόμενος ως δράστης αυτοτραυματίστηκε και διακομίστηκε στο νοσοκομείο “Γεννηματάς”. Προανάκριση για την υπόθεση διενεργεί η Διεύθυνση Ασφάλειας Αττικής. «Πριν από λίγο εντοπίστηκε θανάσιμα τραυματισμένη γυναίκα από αιχμηρό αντικείμενο στην περιοχή των Αγίων Αναργύρων», σημειώνει σε ανακοίνωσή της η ΓΑΔΑ, την οποία μεταδίδει η ΕΡΤ. Και προσθέτει: «Από το σημείο μεταφέρθηκε με ασθενοφόρο συνοδεία αστυνομικών σε νοσοκομείο ο φερόμενος δράστης της επίθεσης. Διενεργείται προανάκριση από τη Διεύθυνση Ασφαλείας Αθηνών». ",https://www.naftemporiki.gr/wp-content/themes/naftemporiki/images/N.PNG,Είχε μεταβεί στο Αστυνομικό Τμήμα για να τον καταγγείλει,2024,4,1
https://www.naftemporiki.gr/politics/1610217/st-kasselakis-ypochreosi-i-thesmiki-anagnorisi-toy-oroy-gynaikoktonia/,Στ. Κασσελάκης: Υποχρέωση η θεσμική αναγνώριση του όρου «γυναικοκτονία»,2024-03-08,12:39:37,Πολιτική,,,"Σε ανάρτηση για την Ημέρα της Γυναίκας προχώρησε ο πρόεδρος του ΣΥΡΙΖΑ-ΠΣ, Στέφανος Κασσελάκης, τονίζοντας ωστόσο πως «σήμερα δεν είναι μια ημέρα γιορτής, όσο ζούμε σε μια κοινωνία που η βαναυσότητα της έμφυλης βίας είναι παρούσα και οι ανισότητες κυριαρχούν». «Όσο ο αριθμός βγαίνει μικρότερος στο μέτρημα και η Πολιτεία δεν αναλαμβάνει ουσιαστικές πρωτοβουλίες. Δεν αρκεί να πενθούμε και να καταδικάζουμε. Είναι υποχρέωση της Πολιτείας η θεσμική αναγνώριση του όρου «γυναικοκτονία» και οι δράσεις της για ορατότητα, κοινωνική πρόνοια και ουσιαστική αλληλεγγύη», σημειώνει. Σήμερα δεν είναι μια ημέρα γιορτής, όσο ζούμε σε μια κοινωνία που η βαναυσότητα της έμφυλης βίας είναι παρούσα και οι ανισότητες κυριαρχούν. Όσο ο αριθμός βγαίνει μικρότερος στο μέτρημα και η πολιτεία δεν αναλαμβάνει ουσιαστικές πρωτοβουλίες. Δεν αρκεί να πενθούμε και να… pic.twitter.com/UUMtfIan9G — Stefanos Kasselakis – Στέφανος Κασσελάκης (@skasselakis) March 8, 2024  «Έχουμε χρέος απέναντι σε όσες έσπασαν τη σιωπή τους και τάχθηκαν στην πρώτη γραμμή του κινήματος του metoo, χρέος σε όσες καθημερινά δίνουν τη μάχη απέναντι στην πατριαρχία και τον σεξισμό στους χώρους εργασίας τους, στους δρόμους, στο ίδιο τους το σπίτι, χρέος στις γενιές που αγωνίστηκαν αλλά και σε αυτές που έρχονται, να παραδώσουμε έναν διαφορετικό κόσμο», τονίζει ο κ. Κασσελάκης και καταλήγει: «Έναν κόσμο όπου κάθε θηλυκότητα θα αισθάνεται ασφάλεια. Έναν κόσμο συμπερίληψης και ισότητας. Έναν δίκαιο κόσμο». Διαβάστε ακόμη ΣΥΡΙΖΑ: Η ισότητα των γυναικών είναι επιτακτική ανάγκη  ",https://www.naftemporiki.gr/wp-content/themes/naftemporiki/images/N.PNG,"«Δεν αρκεί να πενθούμε και να καταδικάζουμε», είπε ο πρόεδρος του ΣΥΡΙΖΑ για την Παγκόσμια Ημέρα της Γυναίκας",2024,3,8
https://www.naftemporiki.gr/society/1592235/gynaikoktonia-sto-irakleio-andras-pyrovolise-kai-skotose-ti-syntrofo-toy/,Γυναικοκτονία στο Ηράκλειο: Άνδρας πυροβόλησε και σκότωσε τη σύντροφό του,2024-02-16,08:55:44,Κοινωνία,,,"Ένας 39χρονος άνδρας πυροβόλησε και σκότωσε την σύντροφό του σήμερα το πρωί στην περιοχή των Καμινίων στο Ηράκλειο. Σύμφωνα με τοπικά ΜΜΕ, ο άνδρας, αλβανικής καταγωγής φέρεται να πυροβόλησε την αλλοδαπή σύντροφό του λίγο μετά τις 7 – 7:30 το πρωί. Κατά τις ίδιες πηγές, ο 39χρονος κάλεσε τις αρχές και τους ζήτησε να σπεύσουν στο σημείο. «Ελάτε, σκότωσα τη γυναίκα μου», φέρεται να είπε. Στο σημείο μετέβησαν αστυνομικές δυνάμεις, καθώς και ασθενοφόρο του ΕΚΑΒ ωστόσο η άτυχη γυναίκα ήταν νεκρή. Μέχρι στιγμής δεν έχουν διευκρινιστεί οι ακριβείς συνθήκες κάτω από τις οποίες εκτυλίχθηκε το έγκλημα. Οι αστυνομικοί προχώρησαν στη σύλληψη του 39χρόνου. ",https://www.naftemporiki.gr/wp-content/themes/naftemporiki/images/N.PNG,"Συνελήφθη ο 39χρονος, αλβανικής καταγωγής",2024,2,16
https://www.naftemporiki.gr/society/1567062/gynaikoktonia-sti-thessaloniki-profylakisteoi-oi-2-katigoroymenoi/,Γυναικοκτονία στη Θεσσαλονίκη: Προφυλακιστέοι οι 2 κατηγορούμενοι,2024-01-13,17:33:46,Κοινωνία,,Αρνείται το σύνολο των πράξεων ο 39χρονος,"Προφυλακιστέοι κρίθηκαν από εισαγγελέα και ανακριτή ο 39χρονος σύντροφος της 41χρονης και ο 34χρονος φίλος του στη Θεσσαλονίκη. Ο 39χρονος σύντροφός της και ο 34χρονος φίλος του, που διώκονται για ανθρωποκτονία με δόλο σε ήρεμη ψυχική κατάσταση, διακοπή κύησης και ληστεία (από κοινού και σε βαθμό κακουργήματος), όπως επίσης για παράνομη οπλοφορία και οπλοχρησία, κατά τις μαραθώνιες απολογίες τους – ενώπιον του 4ου τακτικού ανακριτή Θεσσαλονίκης – αποποιήθηκαν τις ευθύνες τους όσον αφορά τη δολοφονία της 41χρονης Γεωργίας. Σύμφωνα με πληροφορίες του ΑΠΕ-ΜΠΕ, υπέδειξαν ο ένας τον άλλο ως δράστη του φονικού, το κίνητρο του οποίου ήταν η ληστεία. Ακολουθώντας την προανακριτική του στάση, ο 39χρονος αρνήθηκε το σύνολο των εις βάρος του αποδιδόμενων πράξεων, επιμένοντας πως είναι αθώος. «Δεν πρόκειται να ομολογήσω ένα έγκλημα που δεν έκανα» φέρεται να απολογήθηκε, απαντώντας στα επίμονα ερωτήματα του ανακριτή για τις συνθήκες θανάτου της 41χρονης, η οποία, σύμφωνα με τα ιατροδικαστικά ευρήματα, έφερε τρία θανατηφόρα τραύματα από μαχαίρι στην τραχηλική χώρα και στον αυχένα. Για την επίμαχη βραδιά της Πρωτοχρονιάς, όταν, κατά τη δικογραφία τελέστηκε το έγκλημα στο διαμέρισμά του 39χρονου στην Καλαμαριά, ο ίδιος ανέφερε πως είχε πάρει τρία χάπια και κοιμήθηκε. «Όταν ξύπνησα το πρωί δεν την βρήκα δίπλα μου» φέρεται να είπε κατά την 2ωρη απολογία του, εκφράζοντας την εκτίμησή του ότι φίλος του σκότωσε την γυναίκα, αφού, όπως είπε, εκείνος υπέδειξε στις διωκτικές Αρχές το σημείο όπου εγκαταλείφθηκε το πτώμα της. Δολοφονία εγκύου στη Θεσσαλονίκη: Βίντεο ντοκουμέντο – Πώς μετέφεραν το μπαούλο με τη σορό της  Ερωτηθείς, δε, για το υλικό από κάμερες ασφαλείας που εμφανίζει τους δύο κατηγορούμενους να μεταφέρουν με βαλίτσα – τύπου μπαούλο το άψυχο σώμα της Γεωργίας φαίνεται να απάντησε ως εξής: «Σίγουρα δεν είμαι εγώ αυτός, ίσως κάποιος άγνωστος συνεργός του 34χρονου». Για την απόφαση που είχε λάβει η 41χρονη να διακόψει την εγκυμοσύνη της (σ.σ. βρισκόταν στην 7η εβδομάδα της κύησης και είχε προγραμματίσει σχετικό ιατρικό ραντεβού για τις 3/1), ο κατηγορούμενος, όπως αναφέρουν πληροφορίες, είπε ότι διαφωνούσε και πως ο ίδιος ήθελε το παιδί, ενώ πρόσθεσε ότι αποδέχθηκε την προσωπική επιλογή της Γεωργίας. Νωρίτερα, είχε περάσει το κατώφλι του ανακριτικού γραφείου ο 34χρονος φίλος του, ο οποίος απολογούμενος επί σχεδόν τρεις ώρες φέρεται να έκανε λόγο για «προσχεδιασμένο έγκλημα» από την πλευρά του συγκατηγορουμένου του. Όπως είχε καταθέσει προανακριτικά στους αστυνομικούς του Τμήματος Εγκλημάτων κατά Ζωής της Ασφάλειας Θεσσαλονίκης, ο ίδιος δέχθηκε να συμμετάσχει σε μία «σκηνοθετημένη» ληστεία σε βάρος της 41χρονης, την οποία – κατά τους υπερασπιστικούς του ισχυρισμούς – προφασίστηκε ο 39χρονος. «Ήμουν εκεί για να την ακινητοποιήσουμε, επειδή δέχτηκα την πρόταση του να κάνουμε μια ψεύτικη ληστεία χωρίς να πάθει τίποτα η Γεωργία. Όταν πήρε το μαχαίρι στα χέρια του μου ζήτησε να φύγω. Βγήκα από την οικοδομή και περίμενα στο αυτοκίνητο. Τότε ήρθε και μου είπε ότι τη σκότωσε» φέρεται να απολογήθηκε ο 34χρονος. Ο ίδιος, σύμφωνα με τις ίδιες πληροφορίες, ανέφερε πως άργησε να πάει στην Αστυνομία να ομολογήσει την εμπλοκή του στην υπόθεση, διότι δέχθηκε απειλές από τον 39χρονο. «Μου είπε πως εάν μιλήσω θα πάθω τα ίδια με την Γεωργία» φέρεται να είπε στον ανακριτή, ενώ συμπλήρωσε πως αποφάσισε να απευθυνθεί στις Αρχές όταν πληροφορήθηκε για την εγκυμοσύνη της 41χρονης. «Από αναζήτηση στο Διαδίκτυο έμαθα ότι η γυναίκα ήταν έγκυος. Αυτός ήταν ο λόγος που με ώθησε να πάω στις Αρχές να καταθέσω» ανέφερε. Οι εξηγήσεις που έδωσαν οι δύο κατηγορούμενοι δεν έπεισαν εισαγγελέα και ανακριτή που ομόφωνα τούς έκριναν προσωρινά κρατούμενους. Η μεταγωγή τους στο Δικαστικό Μέγαρο έγινε λίγο μετά τις 10.30 το πρωί, κάτω από ενισχυμένα μέτρα ασφαλείας, ενώ η διαδικασία ενώπιον των δικαστικών Αρχών ολοκληρώθηκε στις 5 το απόγευμα. Διαβάστε επίσης Θεσσαλονίκη: Κηδεύτηκε η 41χρονη ",https://www.naftemporiki.gr/wp-content/themes/naftemporiki/images/N.PNG,Ο ένας επέρριπτε ευθύνες στον άλλον,2024,1,13
https://www.naftemporiki.gr/society/1565275/gynaikoktonia-sti-thessaloniki-kideytike-i-41chroni-poy-dolofonithike-stin-kalamaria/,Γυναικοκτονία στη Θεσσαλονίκη: Κηδεύτηκε η 41χρονη που δολοφονήθηκε στην Καλαμαριά,2024-01-11,13:34:56,Κοινωνία,,Το χρονικό,"Κηδεύτηκε η 41χρονη που δολοφονήθηκε την Πρωτοχρονιά στην Καλαμαριά, με την αστυνομία να έχει ταυτοποιήσει ως δράστες τον σύντροφό της και τον φίλο του. Η εξόδιος ακολουθία εψάλη στον Ιερό Ναό του Αγίου Ιωάννη Προδρόμου στη Νέα Κρήνη. Τραγικές φιγούρες ήταν οι γονείς της γυναίκας, που βρισκόταν στην 7η εβδομάδα της κύησής της, ο αδελφός της και η 13χρονη κόρη της. Για τη δολοφονία κατηγορούνται ο 39χρονος σύντροφός της και ο 34χρονος φίλος του, οι οποίοι θα απολογηθούν το Σάββατο στον 4ο τακτικό ανακριτή Θεσσαλονίκης. Βάσει της ανακοίνωσης της ΕΛ.ΑΣ., από την αστυνομική έρευνα προέκυψε ότι την Πρωτοχρονιά σε διαμέρισμα του συντρόφου της 41χρονης που βρίσκεται στην περιοχή της Καλαμαριάς, ο 39χρονος και ο 34χρονος της επιτέθηκαν με αιχμηρό αντικείμενο, αφού προηγουμένως την ακινητοποίησαν, ενώ στη συνέχεια μετέφεραν τη σορό της με αυτοκίνητο σε δύσβατη δασική περιοχή όπου εντοπίστηκε  το απόγευμα της Δευτέρας από αστυνομικούς του Τμήματος Εγκλημάτων κατά Ζωής και Προσωπικής Ελευθερίας και του Τμήματος Ασφαλείας Καλαμαριάς. Επιπλέον προέκυψε ότι αφαίρεσαν από τη γυναίκα, χρηματικό ποσό – κατά πληροφορίες 80 ευρώ. Υπενθυμίζεται ότι η εξαφάνισή της 41 ετών εγκύου, μητέρας κι ενός 13χρονου παιδιού, δηλώθηκε την Τρίτη (2/1), ενώ δύο 24ωρα αργότερα εκδόθηκε και σχετική αγγελία μέσω της υπηρεσίας Missing Alert. Πηγή: ΑΠΕ-ΜΠΕ Διαβάστε ακόμη Δολοφονία εγκύου στη Θεσσαλονίκη: Δίωξη στον σύντροφό της για βιασμό της αδελφής του  ",https://www.naftemporiki.gr/wp-content/themes/naftemporiki/images/N.PNG,Η εξόδιος ακολουθία τελέστηκε στον Ιερό Ναό του Αγίου Ιωάννη Προδρόμου στη Νέα Κρήνη,2024,1,11
https://www.naftemporiki.gr/politics/1563586/nea-aristera-amesi-katochyrosi-toy-oroy-gynaikoktonia-ston-poiniko-kodika/,Νέα Αριστερά: Άμεση κατοχύρωση του όρου γυναικοκτονία στον ποινικό κώδικα,2024-01-09,16:07:25,Πολιτική,,,"Την νομική κατοχύρωση του όρου γυναικοκτονία ζητάει η Νέα Αριστερά με ανακοίνωσή της, με αφορμή την δολοφονία της 41χρονης εγκύου στη Θεσσαλονίκη. «Ούτε δέκα ημέρες δεν μετράει το 2024, ήδη όμως μετράμε ακόμα μια δολοφονημένη. Η 41χρονη Γεωργία, μητέρα ενός παιδιού, έγκυος στον τρίτο μήνα, δολοφονήθηκε άγρια από τον σύντροφο της στην Χαλκιδική. Την ίδια ώρα άλλη μια γυναίκα στο Ζεφύρι παλεύει για τη ζωή της διασωληνωμένη στην εντατική, αφού ο σύζυγος της την περιέλουσε με εύφλεκτο υλικό και την πυρπόλησε μέσα στο ίδιο της το σπίτι», υπογραμμίζει σε ανακοίνωσή της. Παράλληλα, τονίζει: «κάθε μέρα και λιγότερες. Και όπως αποδεικνύεται ξανά, οι γυναικοκτόνοι έχουν τα κλειδιά του σπιτιού. Φτάνει πια. Μπροστά στο διαρκές έγκλημα των γυναικοκτονιών δεν μπορεί η Πολιτεία απλώς να παρακολουθεί. Άμεσα μέτρα, τώρα», τονίζει, ενώ διερωτάται «τι άλλο περιμένει η κυβέρνηση για να προχωρήσει στα ελάχιστα που θα έπρεπε να έχουν γίνει πράξη, χθες;» και ζητά «δομές ουσιαστικής υποδοχής και άμεσης απόκρισης σε καταγγελίες για ενδοοικογενειακή βία, ενίσχυση των τμημάτων ενδοοικογενειακής βίας της ΕΛΑΣ με εξειδικευμένο προσωπικό». «Και φυσικά η αυτονόητη κατοχύρωση του όρου γυναικοκτονία στον ποινικό κώδικα ώστε να γίνει ορατό το αδίκημα, οι ρίζες του και η ξεχωριστή ποινική του απαξία», καταλήγει στη Νέα Αριστερά στην ανακοίνωσή της.  ",https://www.naftemporiki.gr/wp-content/themes/naftemporiki/images/N.PNG,"«Και όπως αποδεικνύεται ξανά, οι γυναικοκτόνοι έχουν τα κλειδιά του σπιτιού. Φτάνει πια»",2024,1,9
https://www.naftemporiki.gr/politics/1563212/gynaikoktonia-to-ochi-tis-kyvernisis-stin-episimi-anagnorisi-toy-oroy-kai-i-paremvasi-achtsiogloy/,Γυναικοκτονία: Το «όχι» της κυβέρνησης στην επίσημη αναγνώριση του όρου και η παρέμβαση Αχτσιόγλου,2024-01-09,09:58:03,Πολιτική,"Μιχάλης Χατζηκωνσταντίνου                                            •

[email protected]",Βουλή: «Όχι» σε αναγνώριση της γυναικοκτονίας από το Υπ. Δικαιοσύνης,"Τη ρητή θεσμική αποτύπωση του όρου γυναικοκτονία ζήτησε από την κυβέρνηση η Έφη Αχτσιόγλου ενώ η χώρα μετρά ήδη ένα αποτρόπαιο έγκλημα με θύμα γυναίκα στο πρώτο δεκαήμερο του έτους και την ίδια στιγμή το υπουργείο Δικαιοσύνης δηλώνει ότι δεν προτίθεται να προχωρήσει σε ειδική νομοθετική παρέμβαση υπέρ των γυναικών που πέφτουν θύματα εγκληματικού μίσους. «Άλλη μια δολοφονημένη. Χάσαμε το μέτρημα. Μένουμε λιγότερες κάθε μέρα» ανέφερε η βουλεύτρια της Νέας Αριστεράς σε ανάρτησή της μετά τον εντοπισμό της σωρού 41χρονης εγκύου σε δασική περιοχή της Χαλκιδικής. Σημειώνεται, ότι η κυρία Αχτσιόγλου είχε καλέσει και πριν από περίπου έξι μήνες την κυβέρνηση να αναγνωρίσει νομικά τις γυναικοκτονίες προειδοποιώντας για την έξαρση του φαινομένου. «Άραγε πόσες πρέπει να χάσουμε ακόμη μέχρι η πολιτεία να αναγνωρίσει θεσμικά τον όρο γυναικοκτονία;» είχε διερωτηθεί τον Ιούλιο του 2023 η κυρία Αχτσιόγλου με αφορμή τη δολοφονία της 84χρονης στην Αυλίδα Χαλκίδας από τον 88χρονο σύζυγό της, ο οποίος την πυροβόλησε στο κεφάλι με κυνηγετικό όπλο. Άλλη μια δολοφονημένη. Χάσαμε το μέτρημα. Μένουμε λιγότερες κάθε μέρα. Ρητή αποτύπωση του όρου γυναικοκτονία τώρα. — Έφη Αχτσιόγλου (@E_Achtsioglou) January 8, 2024  Το αποτρόπαιο εύρημα μέσα σε μπαούλο της άτυχης 41χρονης η οποία αγνοείτο από την Πρωτοχρονιά φέρνει ξανά στο προσκήνιο τις εκκλήσεις για να προχωρήσει και η Ελλάδα στη νομική αναγνώριση των γυναικοκτονιών ως διακριτών αδικημάτων, κάτι στο οποίο αντιτίθεται μέχρι στιγμής ο πρωθυπουργός Κυριάκος Μητσοτάκης και το υπουργείο Δικαιοσύνης. Υπενθυμίζεται, ότι με αρθρογραφία του στα τέλη του 2022 ο κ. Μητσοτάκης είχε ταχθεί ρητά κατά της νομικής αναγνώρισης των γυναικοκτονιών στην Ελλάδα. «Χρησιμοποιώ τη λέξη “γυναικοκτονίες” για να προσδιορίσω ακριβέστερα το είδος αυτών των εγκλημάτων -και όχι, προφανώς, για να τις ταξινομήσω νομικά. Γιατί τότε θα διαχώριζα την αξία της ανθρώπινης ζωής με μόνο κριτήριο το φύλο ή την ηλικία, υποτιμώντας άλλες, εξίσου απεχθείς πράξεις» είχε αναφέρει υποστηρίζοντας ότι ο όρος «γυναικοκτονία» θα πρέπει να έχει μόνο φραστική υπόσταση αλλά όχι και νομικό βάρος κατά των δραστών. Η θέση της κυβέρνησης κατά της αναγνώρισης του όρου γυναικοκτονία επιβεβαιώθηκε και πριν από λίγες ημέρες μέσω αρνητικής απάντησης που έδωσε εγγράφως το υπουργείο Δικαιοσύνης στις 29 Δεκεμβρίου σε σχετική κοινοβουλευτική ερώτηση του ΣΥΡΙΖΑ με πρώτη υπογράφουσα την Έλενα Ακρίτα.  «Το υπουργείο Δικαιοσύνης και η κυβέρνηση αντιμετωπίζουν με την απαιτούμενη σοβαρότητα και την απαραίτητη ευαισθησία, χωρίς οποιουδήποτε είδους εξαίρεση ή διαχωρισμό (φύλου, φυλής, θρησκεύματος, σεξουαλικού προσανατολισμού κτλ), τα διαφορετικού επιπέδου και έντασης φαινόμενα ενδοοικογενειακής βίας, είτε αυτά δημοσιοποιούνται είτε όχι» ανέφερε χαρακτηριστικά ο υπουργός Δικαιοσύνης, Γιώργος Φλωρίδης. Ταυτόχρονα, προανήγγειλε γενικότερη αυστηροποίηση των ποινών για ανθρωποκτονίες από πρόθεση χωρίς να αναγνωρίζεται όμως η γυναικοκτονία ως διακριτό έγκλημα. Στην αντίπερα όχθη η κυρία Ακρίτα επισήμανε πως «είναι μάλλον αμφίβολο ότι οι γυναικοκτονίες θα εκλείψουν επειδή πλέον τιμωρούνται αυστηρότερα οι ανθρωποκτονίες από πρόθεση». «Αντίθετα, η νομική αναγνώριση των γυναικοκτονιών ως ξεχωριστό αδίκημα του Ποινικού Κώδικα θα βοηθούσε στην ορατότητα και στην κοινωνική ευαισθητοποίηση για την ακραία έμφυλη ενδοοικογενειακή βία και θα συνέβαλλε στη σταδιακή αλλαγή συνειδήσεων, αντιλήψεων και συμπεριφορών από όλους: κρατικές αρχές, αστυνομικούς και πολίτες στις γειτονιές και στο οικογενειακό τους περιβάλλον, ώστε να περιοριστεί όσο γίνεται το φαινόμενο» υπογράμμισε η Αναπληρώτρια Τομεάρχης Δικαιοσύνης του ΣΥΡΙΖΑ. ",https://www.naftemporiki.gr/wp-content/themes/naftemporiki/images/N.PNG,«Άλλη μια δολοφονημένη. Χάσαμε το μέτρημα. Μένουμε λιγότερες κάθε μέρα»,2024,1,9
https://www.naftemporiki.gr/politics/1563197/efi-achtsiogloy-gia-dolofonia-41chronis-riti-apotyposi-toy-oroy-gynaikoktonia-tora/,Έφη Αχτσιόγλου για δολοφονία 41χρονης: Ρητή αποτύπωση του όρου γυναικοκτονία τώρα,2024-01-09,09:42:52,Πολιτική,,,"Τη ρητή αποτύπωση του όρου γυναικοκτονία άμεσα ζητεί η βουλευτής της Νέας Αριστεράς, Έφη Αχτσιόγλου, σε ανάρτησή της για τη δολοφονία της 41χρονης εγκύου στη Θεσσαλονίκη. «Άλλη μια δολοφονημένη. Χάσαμε το μέτρημα. Μένουμε λιγότερες κάθε μέρα. Ρητή αποτύπωση του όρου γυναικοκτονία τώρα» σημειώνει η κ. Αχτσιόγλου. https://twitter.com/E_Achtsioglou/status/1744435846147670054 ",https://www.naftemporiki.gr/wp-content/themes/naftemporiki/images/N.PNG,"«Άλλη μια δολοφονημένη, χάσαμε το μέτρημα» γράφει σε ανάρτησή της η βουλευτής της Νέας Αριστεράς",2024,1,9
https://www.naftemporiki.gr/society/1563123/thessaloniki-gnostos-stis-arches-o-syntrofos-tis-41chronis-synechizetai-i-anakrisi/,Γυναικοκτονία στη Θεσσαλονίκη: Γνωστός στις αρχές ο σύντροφος της 41χρονης – Συνεχίζεται η ανάκριση,2024-01-09,07:44:59,Κοινωνία,,,"Ανακρίνονται ο 39χρονος σύντροφος της 41χρονης εγκύου στη Θεσσαλονίκη, και ο φίλος του, ο οποίος άλλωστε φέρεται να ομολόγησε ότι τη δολοφόνησε ο σύντροφός της και μαζί μετέφεραν την σορό της, αφού προηγουμένως την τοποθέτησαν σε ένα μπαούλο. Το πτώμα της 41χρονης εγκύου εντοπίστηκε μέσα σε ένα μπαούλο σε απόμερη περιοχή της Χαλκιδικής. Ειδικότερα, η σορός της εντοπίστηκε σε δασώδη περιοχή μεταξύ Τρίγλιας και Γαλάτιστας Χαλκιδικής. Σημειώνεται ότι η γυναίκα αγνοείτο από την Πρωτοχρονιά στη Θεσσαλονίκη. Όπως σημειώνει η ΕΡΤ, ο σύντροφος της δολοφονημένης γυναίκας αρνείται ότι έχει οποιαδήποτε σχέση με την εξαφάνιση, ενώ πληροφορίες αναφέρουν ότι υπήρχαν μεταξύ τους οικονομικές διαφορές. Τα τελευταία στοιχεία δείχνουν μάλιστα ότι στη δολοφονία της γυναίκας εμπλέκεται και ο φίλος του συντρόφου της. Τα αντιφατικά μηνύματα που βρέθηκε ότι στάλθηκαν από το κινητό της γυναίκας ήταν αυτά που κίνησαν υποψίες και στις διωκτικές αρχές, μιας και δεν τα έστειλε εκείνη. Παράλληλα πληροφορίες αναφέρουν ότι οι αστυνομικοί της Δίωξης Ανθρωποκτονιών έχουν στα χέρια τους και άλλα στοιχεία που οδήγησαν στο τραγικό αυτό αποτέλεσμα, όπως υλικό από κάμερες και ευρήματα στο σπίτι του συντρόφου. Υπενθυμίζεται ότι η 41χρονη γυναίκα είχε μια 13χρονη κόρη και βρισκόταν στον τρίτο μήνα της εγκυμοσύνης της. Τόσο ο σύντροφος της 41χρονης, όσο και ο φίλος του, είναι γνώριμοι της αστυνομίας, με τον πρώτο να έχει πλούσιο ποινικό παρελθόν. Σύμφωνα με το thestival.gr κλιμάκιο της Σήμανσης ελέγχει εξονυχιστικά το αυτοκίνητο του φίλου του με το οποίο φέρονται οι δύο άνδρες να μετέφεραν το πτώμα, ενώ Κλιμάκιο του Τμήματος Εγκλημάτων κατά Ζωής μεταβαίνει στη Νέα Τρίγλια, στο σημείο που υποδείχθηκε από τον φίλο ότι απέρριψαν τη σορό. ",https://www.naftemporiki.gr/wp-content/themes/naftemporiki/images/N.PNG,Κλιμάκιο της Σήμανσης ελέγχει εξονυχιστικά το αυτοκίνητο του φίλου του 41χρονου,2024,1,9
https://www.naftemporiki.gr/society/1545004/gynaikoktonia-sti-salamina-o-71chronos-eiche-katadikastei-gia-endooikogeneiaki-via-kai-eiche-allaxei-taytotita/,Γυναικοκτονία στη Σαλαμίνα: Ο 71χρονος είχε καταδικαστεί για ενδοοικογενειακή βία και είχε αλλάξει ταυτότητα,2023-12-08,08:03:23,Κοινωνία,,,"Στις 11:00 αναμένεται να περάσει το κατώφλι του ανακριτή στον Πειραιά ο 71χρονος καθ’ ομολογίαν δολοφόνος της 43χρονης γυναίκας από τη Σαλαμίνα, την οποία είπε πως δολοφόνησε γιατί τον απατούσε. Σημειώνεται πως χθες, σύμφωνα με πληροφορίες της ΕΡΤ, έγινε γνωστό ότι ο άνδρας το 2019 είχε καταδικαστεί ερήμην σε 1,5 χρόνο φυλάκισης για ενδοοικογενειακή βία μετά από καταγγελία που είχε γίνει το 2013. Δεν συνελήφθη όμως, ούτε εξέτισε την ποινή του καθώς στο μεσοδιάστημα είχε αλλάξει την αστυνομική του ταυτότητα, είχε αλλάξει πατρώνυμο αλλά και μητρώνυμο με αποτέλεσμα οι Αρχές να μην γνωρίζουν ότι πρόκειται για τον ίδιο. ",https://www.naftemporiki.gr/wp-content/themes/naftemporiki/images/N.PNG,Σήμερα οδηγείται στον ανακριτή,2023,12,8
https://www.naftemporiki.gr/society/1544333/gynaikoktonia-sti-salamina-prothesmia-gia-na-apologithei-elave-o-71chronos/,Γυναικοκτονία στη Σαλαμίνα: Προθεσμία για να απολογηθεί έλαβε ο 71χρονος,2023-12-06,15:51:47,Κοινωνία,,,"Προθεσμία προκειμένου να απολογηθεί την Παρασκευή 8 Δεκεμβρίου έλαβε από την εισαγγελία Πειραιά ο 71χρονος, ο οποίος συνελήφθη στο Κερατσίνι για τη δολοφονία με καραμπίνα της 43χρονης, μητέρας ενός παιδιού, στη Σαλαμίνα. Σύμφωνα με πληροφορίες του Αθηναϊκού – Μακεδονικού Πρακτορείου Ειδήσεων, στον 71χρονο –ο οποίος έχει ομολογήσει την πράξη του– αναμένεται το δικαστήριο να ορίσει δικηγόρο. Κατά την προσαγωγή του στην εισαγγελία, ο 71χρονος δεν απάντησε σε ερωτήσεις δημοσιογράφων. Σύμφωνα με πληροφορίες, φέρεται να ισχυρίστηκε στην κατάθεσή του προς τους αστυνομικούς ότι σκότωσε τη 43χρονη λόγω ερωτικής αντιζηλίας. Όπως προκύπτει από βίντεο που ήρθε στο φως της δημοσιότητας, ο 71χρονος, μετά την αποτρόπαια πράξη του, μετέβη στο Κερατσίνι για καφέ. Βάσει πληροφοριών από αστυνομικές πηγές, τις οποίες επικαλείται το Αθηναϊκό – Μακεδονικό Πρακτορείο Ειδήσεων, η 43χρονη στις 2 Δεκεμβρίου, είχε μεταβεί μαζί με τη μητέρα της στο αστυνομικό τμήμα Σαλαμίνας και είχε καταγγείλει τον 71χρονο σύντροφό της για ενδοοικογενειακή βία. Συγκεκριμένα, η 43χρονη είχε καταγγείλει ότι ο 71χρονος την εξύβρισε και τη χτύπησε. Κατά τις ίδιες πληροφορίες του ΑΠΕ-ΜΠΕ, οι αστυνομικοί συμβούλευσαν τη 43χρονη να εγκαταστήσει το panic button στο κινητό της και να μην επιστρέψει στο σπίτι όπου συγκατοικούσε με τον 71χρονο, αλλά να μείνει στο σπίτι της μητέρας της. Η 43χρονη όντως τις τελευταίες μέρες έμενε με τη μητέρα, αλλά σύμφωνα με τα μέχρι τώρα στοιχεία δεν πρόλαβε να ενεργοποιήσει το panic button. Με πληροφορίες από ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,Αναμένεται το δικαστήριο να ορίσει δικηγόρο.,2023,12,6
https://www.naftemporiki.gr/politics/1544281/r-svigkoy-gia-gynaikoktonia-sti-salamina-i-kyvernisi-den-lamvanei-metra-gia-tin-prolipsi-tis-emfylis-vias/,Ρ. Σβίγκου για γυναικοκτονία στη Σαλαμίνα: Η κυβέρνηση δεν λαμβάνει μέτρα για την πρόληψη της έμφυλης βίας,2023-12-06,14:24:59,Πολιτική,,,"Κριτική στην κυβέρνηση για έλλειψη προστασίας αλλά και για ανεπάρκεια των δομών υποστήριξης κακοποιημένων γυναικών ασκεί η γραμματέας της Κ.Ε. του ΣΥΡΙΖΑ-Προοδευτική Συμμαχία Ράνια Σβίγκου σε ανακοίνωσή της για τη γυναικοκτονία στη Σαλαμίνα. «Χθες, άλλη μια γυναίκα δολοφονήθηκε από τον σύντροφό της. Τη θεωρούσε ‘κτήμα του’. Στη Σαλαμίνα του 2023. Σε μια χώρα όπου, σύμφωνα με τα στοιχεία της ΕΛΑΣ, από την αρχή του χρόνου μέχρι τις 30 Οκτωβρίου καταγγέλθηκαν 8.409 περιστατικά ενδοοικογενειακής βίας με θύματα γυναίκες. Υπάρχουν πολλά ακόμα, που δεν καταγγέλλονται. Και σε ένα κράτος που δεν παρέχει τη σωστή προστασία, ακόμα κι όταν γίνεται καταγγελία σε αστυνομικό τμήμα. Αλλά ούτε επαρκείς δομές στήριξης για τις κακοποιημένες γυναίκες» επισημαίνει συγκεκριμένα. «Αυτό είναι το σκοτεινό πρόσωπο μιας κοινωνίας και μιας χώρας που πρέπει να αγωνιστούμε για να την αλλάξουμε. Επειγόντως» σημειώνει. Η κ. Σβίγκου θυμίζει πως «ο ΣΥΡΙΖΑ-Π.Σ. έχει καταθέσει τροπολογία, ήδη από το 2021, για τη νομική αναγνώριση του όρου ‘γυναικοκτονία‘» προσθέτοντας πως «η κυβέρνηση Μητσοτάκη την απέρριψε και την απορρίπτει συστηματικά, όπως δεν κάνει τα αναγκαία, τα απαραίτητα, τα επείγοντα: Την ίδρυση και στελέχωση τμημάτων ενδοοικογενειακής βίας σε κάθε αστυνομικό τμήμα, σε όλη τη χώρα, με κατάλληλο και επαρκές προσωπικό. Τη δημιουργία ξενώνων φιλοξενίας για κακοποιημένες γυναίκες, που να λειτουργούν με μόνιμο προσωπικό και σταθερή χρηματοδότηση. Όπως και ένα πανελλαδικό Δίκτυο Δομών για την καταπολέμηση της έμφυλης βίας». «Δεν μπορούμε και δεν πρέπει να περιμένουμε άλλο. Η σκληρή πραγματικότητα το επιβεβαιώνει καθημερινά» καταλήγει η γραμματέας της Κ.Ε. του ΣΥΡΙΖΑ-Π.Σ. ",https://www.naftemporiki.gr/wp-content/themes/naftemporiki/images/N.PNG,«Αυτό είναι το σκοτεινό πρόσωπο μιας κοινωνίας και μιας χώρας που πρέπει να αγωνιστούμε για να την αλλάξουμε»,2023,12,6
https://www.naftemporiki.gr/society/1544178/gynaikoktonia-sti-salamina-ston-eisaggelea-o-71chronos-poy-omologise-ti-dolofonia-tis-syntrofoy-toy/,Γυναικοκτονία στη Σαλαμίνα: Στον Εισαγγελέα  ο 71χρονος που ομολόγησε τη δολοφονία της συντρόφου του,2023-12-06,10:40:23,Κοινωνία,,,"Στον Εισαγγελέα οδηγείται σήμερα ο 71χρονος που κατηγορείται για τη δολοφονία της συντρόφου του. Ο 71χρονος άνδρας κρατείται στην υποδοχή της Ασφάλειας Πειραιά. Ο 71χρονος έχει ομολογήσει τη δολοφονία της 43χρονης συντρόφου του και παραδέχτηκε πως την εκτέλεσε εν ψυχρώ με κυνηγετική καραμπίνα μέσα στο σπίτι της μητέρας της, όπου και είχε βρει καταφύγιο. Υποστήριξε ότι τον απάτησε και αποφάσισε να την σκοτώσει. Έκλεψε μάλιστα το αυτοκίνητο και το κινητό της 43χρονης. Η γυναίκα πριν από 4 ημέρες, στις 2 Δεκεμβρίου, είχε μεταβεί μαζί με τη μητέρα της στο αστυνομικό τμήμα Σαλαμίνας και είχε καταγγείλει τον 71χρονο σύντροφό της για ενδοοικογενειακή βία, ότι ο 71χρονος την χτύπησε και την εξύβρισε. Μάλιστα σύμφωνα με ρεπορτάζ της ΕΡΤ, είχε καταγγείλει ότι ο 71χρονος είχε ασκήσει βία και στο 15χρονο παιδί που είχε από τον προηγούμενο γάμο. Οι αστυνομικοί συμβούλευσαν τη 43χρονη να εγκαταστήσει το panic button στο κινητό της και να μην επιστρέψει στο σπίτι όπου συγκατοικούσε με τον 71χρονο, αλλά να μείνει στο σπίτι της μητέρας της. Η 43χρονη όντως τις τελευταίες μέρες διέμενε στο σπίτι της μητέρας της, αλλά σύμφωνα με τα μέχρι τώρα στοιχεία δεν πρόλαβε να ενεργοποιήσει το panic button. ",https://www.naftemporiki.gr/wp-content/themes/naftemporiki/images/N.PNG,Ο 71χρονος φέρεται να είχε ασκήσει βία και στον έφηβο γιο της 43χρονης,2023,12,6
https://www.naftemporiki.gr/society/1543885/gynaikoktonia-sti-salamina-anaziteitai-o-syntrofos-tis-43chronis-ton-eiche-kataggeilei-gia-endooikogeneiaki-via/,Γυναικοκτονία στη Σαλαμίνα: Αναζητείται ο σύντροφος της 43χρονης – Τον είχε καταγγείλει για ενδοοικογενειακή βία,2023-12-05,14:53:51,Κοινωνία,,,"Τον σύντροφο της 43χρονης γυναίκας, η οποία βρέθηκε σήμερα, Τρίτη, το πρωί νεκρή έχοντας δεχθεί πυροβολισμούς από όπλο στο σπίτι της στην οδό Αίαντος στην Σαλαμίνα, αναζητά η Αστυνομία. Βάσει πληροφοριών από αστυνομικές πηγές, τις οποίες επικαλείται το Αθηναϊκό – Μακεδονικό Πρακτορείο Ειδήσεων, η 43χρονη πριν από τρεις ημέρες, στις 2 Δεκεμβρίου, είχε μεταβεί μαζί με τη μητέρα της στο αστυνομικό τμήμα Σαλαμίνας και είχε καταγγείλει τον 71χρονο σύντροφό της για ενδοοικογενειακή βία. Συγκεκριμένα, η 43χρονη είχε καταγγείλει ότι ο 71χρονος την εξύβρισε και τη χτύπησε. Κατά τις ίδιες πληροφορίες του ΑΠΕ-ΜΠΕ, οι αστυνομικοί συμβούλευσαν τη 43χρονη να εγκαταστήσει το panic button στο κινητό της και να μην επιστρέψει στο σπίτι όπου συγκατοικούσε με τον 71χρονο, αλλά να μείνει στο σπίτι της μητέρας της. Η 43χρονη όντως τις τελευταίες μέρες έμενε με τη μητέρα, αλλά σύμφωνα με τα μέχρι τώρα στοιχεία δεν πρόλαβε να ενεργοποιήσει το panic button. Η αστυνομία, βάσει της καταγγελίας που είχε γίνει από τη 43χρονη, προχώρησε σε αναζητήσεις του 71χρονου για να συλληφθεί στο πλαίσιο του αυτοφώρου, αλλά χωρίς αποτέλεσμα. Την υπόθεση έχει αναλάβει το Τμήμα Ανθρωποκτονιών της Διεύθυνση Ασφάλειας Αττικής. Πηγή: ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,"Σύμφωνα με τα μέχρι τώρα στοιχεία, η 43χρονη δεν πρόλαβε να ενεργοποιήσει το panic button",2023,12,5
https://www.naftemporiki.gr/society/1544021/gynaikoktonia-sti-salamina-synelifthi-o-ypoptos-gia-ti-dolofonia-tis-43chronis/,Γυναικοκτονία στη Σαλαμίνα: Συνελήφθη ο ύποπτος για τη δολοφονία της 43χρονης,2023-12-05,19:41:16,Κοινωνία,,,"Στην σύλληψη του υπόπτου για την γυναικοκτονία στη Σαλαμίνα προχώρησε η ΕΛΑΣ, καθώς αναζητούνταν από τις αρχές. Ο άνδρας συνελήφθη στο Κερατσίνι. Πληροφορίες που μεταδίδει η ΕΡΤ αναφέρουν ότι συνελήφθη στο αυτοκίνητο του θύματος με την καραμπίνα, με την οποία φέρεται να την πυροβόλησε δίπλα του. Υπενθυμίζεται ότι η 43χρονη γυναίκα βρέθηκε νεκρή το πρωί της Τρίτης έχοντας δεχτεί πυροβολισμούς από όπλο στο σπίτι της στην οδό Αίαντος στη Σαλαμίνα. Βάσει πληροφοριών από αστυνομικές πηγές, τις οποίες επικαλείται το Αθηναϊκό – Μακεδονικό Πρακτορείο Ειδήσεων, η 43χρονη πριν από τρεις ημέρες, στις 2 Δεκεμβρίου, είχε μεταβεί μαζί με τη μητέρα της στο αστυνομικό τμήμα Σαλαμίνας και είχε καταγγείλει τον 71χρονο σύντροφό της για ενδοοικογενειακή βία. Συγκεκριμένα, η 43χρονη είχε καταγγείλει ότι ο 71χρονος την εξύβρισε και τη χτύπησε. Κατά τις ίδιες πληροφορίες του ΑΠΕ-ΜΠΕ, οι αστυνομικοί συμβούλευσαν τη 43χρονη να εγκαταστήσει το panic button στο κινητό της και να μην επιστρέψει στο σπίτι όπου συγκατοικούσε με τον 71χρονο, αλλά να μείνει στο σπίτι της μητέρας της. Η 43χρονη όντως τις τελευταίες μέρες έμενε με τη μητέρα, αλλά σύμφωνα με τα μέχρι τώρα στοιχεία δεν πρόλαβε να ενεργοποιήσει το panic button. ",https://www.naftemporiki.gr/wp-content/themes/naftemporiki/images/N.PNG,Ο άνδρας συνελήφθη στο Κερατσίνι,2023,12,5
https://www.naftemporiki.gr/society/1513568/gynaikoktonia-sti-thessaloniki-dyo-fores-pyrovolise-o-38chronos-aytocheiras-tin-proin-syzygo-toy/,Γυναικοκτονία στη Θεσσαλονίκη: Δύο φορές πυροβόλησε ο 38χρονος αυτόχειρας την πρώην σύζυγό του,2023-09-13,15:25:15,Κοινωνία,,Στους γονείς της 42χρονης η επιμέλεια των δύο παιδιών,"Δύο φορές πυροβόλησε με την κυνηγετική καραμπίνα τη 42χρονη πρώην σύζυγό του ο 38χρονος αστυνομικός, προτού βάλει τέλος στη ζωή του, στο αιματηρό περιστατικό που συγκλόνισε την Καλαμαριά Θεσσαλονίκης. Βάσει πληροφοριών από την ιατροδικαστική εξέταση, τις οποίες μεταδίδει το Αθηναϊκό – Μακεδονικό Πρακτορείο Ειδήσεων η πρώτη βολή, από την οποία η γυναίκα επέζησε, πέτυχε τον αριστερό της ώμο. Η δεύτερη, ωστόσο, που αποδείχθηκε θανατηφόρα, τη βρήκε στο στέρνο της. Ο δράστης και αυτόχειρας έστρεψε ακολούθως την καραμπίνα στο κεφάλι του και αυτοπυροβολήθηκε. Από τα ιατροδικαστικά ευρήματα στις δύο σορούς δεν φαίνεται να προκύπτει προηγούμενη πάλη μεταξύ τους. Όπως ανακοίνωσε η ΕΛΑΣ, ο 38χρονος πυροβόλησε την πρώην σύζυγό του στον διάδρομο της πολυκατοικίας, στον 6ο όροφο. Tη νεκροτομή διενήργησε η ιατροδικαστής του ΑΠΘ Λήδα – Καλλιόπη Κοβάτση. Στο μεταξύ, σύμφωνα με πληροφορίες η επιμέλεια των δύο ανήλικων παιδιών τους ανατέθηκε προσωρινά, με εισαγγελική απόφαση, στους γονείς της 42χρονης. Στο πλευρό των ανηλίκων βρίσκονται, από την πρώτη στιγμή, ειδικοί ψυχολόγοι της ΕΛ.ΑΣ. ",https://www.naftemporiki.gr/wp-content/themes/naftemporiki/images/N.PNG,Τι φέρεται να προκύπτει από την ιατροδικαστική εξέταση,2023,9,13
https://www.naftemporiki.gr/society/1512970/gynaikoktonia-stin-kalamaria-astynomikos-skotose-tin-proin-syzygo-toy-kai-aytoktonise/,Γυναικοκτονία στην Καλαμαριά: Αστυνομικός σκότωσε την πρώην σύζυγό του και αυτοκτόνησε,2023-09-12,10:24:55,Κοινωνία,,,"Ένας 38χρονος αστυνομικός πυροβόλησε και σκότωσε την 42χρονη πρώην σύζυγό του, ενώ ακολούθως αυτοκτόνησε, στην Καλαμαριά, στην ανατολική Θεσσαλονίκη, το πρωί της Τρίτης. Η γυναικοκτονία και η μετέπειτα αυτοχειρία σημειώθηκαν περίπου στις 8:15 π.μ., επί της οδού Κομνηνών 27, σε διαμέρισμα του 6ου ορόφου, σύμφωνα με το voria.gr.  Βάσει πληροφοριών του ίδιου μέσου, το ζευγάρι είχε δύο ανήλικα παιδιά. Σύμφωνα με το ΑΠΕ-ΜΠΕ, πληροφορίες από την Αστυνομία αναφέρουν ότι το ανδρόγυνο βρισκόταν σε διάσταση, ενώ σύμφωνα με μαρτυρίες περιοίκων οι δύο τους δεν συγκατοικούσαν κατά το τελευταίο έτος. Ο 38χρονος φέρεται να περίμενε να φύγουν τα παιδιά με το σχολικό λεωφορείο και στη συνέχεια ανέβηκε στο διαμέρισμα όπου διέμενε η 42χρονη με τα παιδιά τους, την πυροβόλησε με κυνηγετική καραμπίνα και έπειτα αυτοκτόνησε. Στο σημείο έσπευσαν ασθενοφόρο και αστυνομικές δυνάμεις που εντόπισαν νεκρούς τη 42χρονη και τον 38χρονο. Στο πλευρό των δύο ανήλικων παιδιών προκειμένου να τους παράσχουν ψυχολογική υποστήριξη βρίσκονται από την πρώτη στιγμή ειδικοί ψυχολόγοι της ΕΛ.ΑΣ. Πηγές της ΕΛ.ΑΣ., τις οποίες επικαλείται το Αθηναϊκό – Μακεδονικό Πρακτορείο Ειδήσεων, ανέφεραν ότι το ζευγάρι είχε πάρει συναινετικό διαζύγιο, με το οποίο ρυθμίζονταν οι μέρες και ώρες επικοινωνίας του δράστη και αυτόχειρα με τα παιδιά. Κατά τις ίδιες πηγές, δεν είχαν απασχολήσει στο παρελθόν καμία αστυνομική υπηρεσία για ενδοοικογενειακό πρόβλημα, ούτε υπήρχε καταγγελία από την πλευρά της γυναίκας για εις βάρος της απειλές ή βίαιη συμπεριφορά. Ο 38χρονος είχε μετακινηθεί σε υπηρεσία γραφείου της ΕΛ.ΑΣ. συνέπεια προβλήματος τενοντίτιδας που αντιμετώπιζε και τού είχε αφαιρεθεί το υπηρεσιακό όπλο, ενώ φαίνεται πως κατείχε νόμιμα την κυνηγετική καραμπίνα με την οποία σκότωσε τη 42χρονη και έβαλε τέλος στη ζωή του. ",https://www.naftemporiki.gr/wp-content/themes/naftemporiki/images/N.PNG,Ο 38χρονος φέρεται να περίμενε να φύγουν τα παιδιά με το σχολικό λεωφορείο και στη συνέχεια ανέβηκε στο διαμέρισμα,2023,9,12
https://www.naftemporiki.gr/politics/1484695/efi-achtsiogloy-alli-mia-gynaika-dolofonimeni-amesi-nomiki-katochyrosi-toy-oroy-gynaikoktonia/,Έφη Αχτσιόγλου: Άλλη μια γυναίκα δολοφονημένη – Άμεση νομική κατοχύρωση του όρου «γυναικοκτονία»,2023-06-19,14:29:28,Πολιτική,,,"Την άμεση νομική κατοχύρωση του όρου «γυναικοκτονία» ζητεί η υποψήφια βουλευτής του Δυτικού Τομέα Αθήνας και μέλος της Εκλογικής Επιτροπής του ΣΥΡΙΖΑ-Π.Σ., Έφη Αχτσιόγλου, σε δήλωσή της για την υπόθεση της 27χρονης που βρεθηκε νεκρή χθες στην Κω μετά από πολυήμερες έρευνες.  «Μετράμε άλλο ένα θύμα, άλλη μια γυναίκα δολοφονημένη. Πριν ήταν η Ελένη, μετά η Καρολάιν, η Γαρυφαλλιά, τώρα η Αναστάζια. Αυτές οι ανθρωποκτονίες, όπως και τόσες άλλες, έχουν έμφυλα, όχι φυλετικά χαρακτηριστικά. Να μην καθυστερήσει άλλο η νομική κατοχύρωση του όρου ‘γυναικοκτονία’» αναφέρει η κ. Αχτσιόγλου. ",https://www.naftemporiki.gr/wp-content/themes/naftemporiki/images/N.PNG,"«Πριν ήταν η Ελένη, μετά η Καρολάιν, η Γαρυφαλλιά, τώρα η Αναστάζια» σημειώνει η υποψήφια βουλευτής και μέλος της Εκλογικής Επιτροπής του ΣΥΡΙΖΑ-Π.Σ",2023,6,19
https://www.naftemporiki.gr/society/1432482/gynaikoktonia-stin-nikaia-profylakisi-toy-50chronoy/,Γυναικοκτονία στην Νίκαια: Προφυλάκιση του 50χρονου,2023-01-27,17:23:10,Κοινωνία,,,"Ανακριτής και εισαγγελέας Πειραιά συμφώνησαν στην προφυλάκιση του 50χρονου καθ’ ομολογίαν γυναικοκτόνου για τον τραγικό θάνατο της 54χρονης συζύγου του τα ξημερώματα της Κυριακής στη Νίκαια. Ο 50χρονος φέρεται να υπέστη κριση πανικού κατά την διάρκεια της απολογίας του και του προσφέρθηκαν οι πρώτες βοήθειες. Μάλιστα, εντός της ημέρας αναμένεται η μεταφορά του στις φυλακές Κορυδαλλού. Σύμφωνα με την ιατροδικαστική εξέταση, ο θάνατος της 54χρονης προκλήθηκε από τον στραγγαλισμό, ενώ το ζευγάρι έχει και μια ανήλικη κόρη, που εδώ και 6 μήνες μένει και τη γιαγιά της. Πηγή: ΑΜΠΕ ",https://www.naftemporiki.gr/wp-content/themes/naftemporiki/images/N.PNG,"Ο θάνατος της 54χρονης συζύγου προκλήθηκε, σύμφωνα με την ιατροδικαστική εξέταση, από στραγγαλισμό.",2023,1,27
https://www.naftemporiki.gr/society/1430461/gynaikoktonia-sti-nikaia-tin-paraskeyi-i-apologia-toy-50chronoy/,Γυναικοκτονία στη Νίκαια: Την Παρασκευή η απολογία του 50χρονου,2023-01-23,13:31:30,Κοινωνία,,,"Προθεσμία ζήτησε και έλαβε για να απολογηθεί την Παρασκευή στις 10:30 ο καθ΄ ομολογίαν δράστης του στραγγαλισμού 54χρονης στη Νίκαια. Ο δράστης και σύζυγος της 54χρονης οδηγήθηκε το πρωί στον εισαγγελέα. Εναντίον του απαγγέλθηκε η κατηγορία της ανθρωποκτονίας με δόλο σε ήρεμη ψυχική κατάσταση Ο 50χρονος συνελήφθη τα ξημερώματα της Κυριακής, όταν τηλεφώνησε ο ίδιος σε κατάσταση μέθης στο Αστυνομικό Τμήμα και είπε ότι σκότωσε τη γυναίκα του. Οι αστυνομικοί, που έσπευσαν στο ισόγειο της οδού Βοσπόρου εντόπισαν την άτυχη γυναίκα νεκρή με σημάδια στον λαιμό της. Ο θάνατός της, σύμφωνα με τον ιατροδικαστή, οφείλεται, σε στραγγαλισμό με ίχνη απόφραξης του στόματος και της μύτης της. Επιπλέον, σύμφωνα με την δημόσια τηλεόραση, το χτύπημα που είχε η 54χρονη γυναίκα στο βλέφαρο αποκαλύπτει ότι είχε προηγηθεί και ξυλοδαρμός. Μάλιστα υπάρχουν πολλές αναφορές από γείτονες, και ο δράστης είχε απασχολήσει ξανά τις αρχές για ενδοοικογενειακή βία, και, όπως αναφέρει η ΕΡΤ, είχε ψυχιατρικά προβλήματα και είχε νοσηλευθεί στο Δαφνί πριν από κάποιους μήνες. Μετά τη σύλληψή του, ο 50χρονος παρουσίασε επιληπτική κρίση. Ωστόσο, χθες το βράδυ πήρε εξιτήριο από το νοσοκομείο όπου διακομίστηκε. ",https://www.naftemporiki.gr/wp-content/themes/naftemporiki/images/N.PNG,Ο δράστης και σύζυγος της 54χρονης είχε απασχολήσει ξανά τις αρχές για ενδοοικογενειακή βία.,2023,1,23
https://www.naftemporiki.gr/society/1430356/gynaikoktonia-sti-nikaia-ston-eisaggelea-o-50chronos-drastis/,Γυναικοκτονία στη Νίκαια: Στον εισαγγελέα ο 50χρονος δράστης,2023-01-23,10:22:04,Κοινωνία,,,"Ενώπιον του εισαγγελέα οδηγείται εντός της ημέρας ο 50χρονος καθ΄ ομολογίαν δράστης της δολοφονίας της 54χρονης συζύγου του τα ξημερώματα της Κυριακής, στο σπίτι τους, στη Νίκαια. Ο δράστης και σύζυγος της 54χρονης είχε απασχολήσει ξανά τις αρχές για ενδοοικογενειακή βία. Ο 50χρονος πήρε χθες το βράδυ εξιτήριο από το νοσοκομείο όπου διακομίστηκε, λόγω επιληπτικής κρίσης που παρουσίασε, μετά τη σύλληψή του. Υπενθυμίζεται ότι, λίγο μετά τις 05:00 της Κυριακής, ο 50χρονος τηλεφώνησε στην Αμεση Δράση και σε κατάσταση μέθης είπε: «Ελάτε στο σπίτι μου, γιατί σκότωσα την γυναίκα μου». Οι αστυνομικοί, που έσπευσαν στο ισόγειο της οδού Βοσπόρου εντόπισαν την άτυχη γυναίκα νεκρή με σημάδια στον λαιμό της. Ο θάνατός της, σύμφωνα με τον ιατροδικαστή, οφείλεται, σε στραγγαλισμό με ίχνη απόφραξης του στόματος και της μύτης της. Σύμφωνα με πληροφορίες από αστυνομικές πηγές, ο κατηγορούμενος ανέφερε, μεταξύ άλλων, κατά την ανάκρισή του: «Επινα ποτό έξω και όταν γύρισα σπίτι μου τσακωθήκαμε άγρια με την γυναίκα μου, ενώ στη συνέχεια τη σκότωσα». Σημειώνεται, ότι το ζευγάρι απέκτησε μια κόρη, 13 ετών σήμερα, που ζει στο σπίτι συγγενικού της προσώπου. Πηγή: ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,"Ο 50χρονος πήρε χθες το βράδυ εξιτήριο από το νοσοκομείο όπου διακομίστηκε, λόγω επιληπτικής κρίσης που παρουσίασε, μετά τη σύλληψή του.",2023,1,23
https://www.naftemporiki.gr/society/1369424/gynaikoktonia-sti-larisa-35chroni-vrethike-dolofonimeni-anaziteitai-o-syntrofos-tis/,Γυναικοκτονία στη Λάρισα: 35χρονη βρέθηκε δολοφονημένη – Αναζητείται ο σύντροφός της,2022-09-09,09:02:00,Κοινωνία,,,"Μία 35χρονη γυναίκα βρέθηκε δολοφονημένη σε διαμέρισμά της στη Λάρισα. Τις αστυνομικές αρχές ειδοποίησαν περίοικοι εξαιτίας έντονης δυσοσμίας. Ως βασικός ύποπτος αναζητείται ο σύντροφός της, που είναι Πακιστανός υπήκοος. Σύμφωνα με το Larissanet.gr το πτώμα της 35χρονης βρέθηκε τυλιγμένο σε ένα πάπλωμα, στο πάτωμα του διαμερίσματος όπου διέμενε επί της οδού Παπαναστασίου. Ακολούθησε ιατροδικαστική εξέταση από την οποία προέκυψε ότι πρόκειται για ανθρωποκτονία η οποία είχε διαπραχθεί περίπου 7 ημέρες νωρίτερα. Η γυναίκα έφερε τραύμα στο κεφάλι. Στον τόπο του εγκλήματος έσπευσαν στελέχη του Τμήματος Εγκληματολογικών Ερευνών και της Ασφάλειας Λάρισας. ",https://www.naftemporiki.gr/wp-content/themes/naftemporiki/images/N.PNG,,2022,9,9
https://www.naftemporiki.gr/society/1367344/kravgi-agonias-apo-29chroni-tha-eimai-to-epomeno-thyma-gynaikoktonias/,Κραυγή αγωνίας από 29χρονη: «Θα είμαι το επόμενο θύμα γυναικοκτονίας»,2022-09-01,20:43:00,Κοινωνία,,,"Νεαρή πέφτει διαρκώς θύμα ενδοοικογενειακής βίας από τον 38χρονο εν διαστάσει σύζυγό της, ο οποίος όμως κυκλοφορεί ακόμη ελεύθερος παρ’ ότι έχει καταδικαστεί οκτώ φορές σε ποινές φυλάκισης. Η 29χρονη που πέφτει συνεχώς θύμα ξυλοδαρμού, ζητά απεγνωσμένα βοήθεια «Θα είμαι το επόμενο θύμα γυναικοκτονίας», λέει. Η απίστευτη υπόθεση ενδοοικογενειακής βίας εκτυλίσσεται στη Θεσσαλονίκη. Σήμερα, Πέμπτη 1η Σεπτεμβρίου, ο 38χρονος καταδικάστηκε για πολλοστή φορά σε φυλάκιση ενός έτους, η οποία όμως και πάλι έχει ανασταλτικό χαρακτήρα, λόγω της έφεσης που άσκησε ο κατηγορούμενος. ",https://www.naftemporiki.gr/wp-content/themes/naftemporiki/images/N.PNG,,2022,9,1
https://www.naftemporiki.gr/society/1360503/gynaikoktonia-sto-peristeri-paraitithike-o-dikigoros-tou-21chronou-kathysterisi-stin-apologia/,Γυναικοκτονία στο Περιστέρι: Παραιτήθηκε ο δικηγόρος του 21χρονου- Καθυστέρηση στην απολογία,2022-08-09,13:48:58,Κοινωνία,,,"Σε νέα αναβολή φαίνεται να οδηγείται η απολογία του κατηγορούμενου για την δολοφονία της 17χρονης Νικολέττας ενώπιον της 25ης τακτικής ανακρίτριας, καθώς, σύμφωνα με πληροφορίες, παραιτήθηκε των καθηκόντων του ο συνήγορος που διορίστηκε από συγγενικά πρόσωπα του φερόμενου ως δράστη για την υπεράσπιση του 21χρονου αλλοδαπού. Ο κατηγορούμενος για την δολοφονία της ανήλικης, οδηγήθηκε λίγο πριν τις 11 το πρωί στο ανακριτικό γραφείο για να δώσει εξηγήσεις σε όσα του καταλογίζονται στην δικογραφία για την ανθρωποκτονία, αλλά και για την προσπάθειά του να διαφύγει από την χώρα. Ωστόσο, σύμφωνα με πληροφορίες, ο συνήγορός του φέρεται να παραιτήθηκε της υπεράσπισης του νεαρού αλλοδαπού και έτσι η δικαστική λειτουργός φαίνεται να αναζητά δικηγόρο από τον κατάλογο του ΔΣΑ ώστε να του αναθέσει την υπεράσπιση του κατηγορούμενου. Με βάση την εκτέλεση του εντάλματος σύλληψης σε βάρος του φερόμενου ως δράστη, η οποία υπογράφηκε από τον εισαγγελέα το Σάββατο το μεσημέρι, ο κατηγορούμενος θα πρέπει να έχει απολογηθεί έως και αύριο για την ανθρωποκτονία, καθώς λήγει το πενθήμερο που ορίζει ο νόμος για την απολογία του. Έτσι παραμένει άγνωστο αν η δικαστική λειτουργός, αφού ορίσει αυτεπάγγελτα συνήγορο, θα ορίσει την απολογία για αύριο ή αν θα προτιμήσει η όλη διαδικασία να ξεκινήσει αργότερα σήμερα, αφού ενημερωθεί ο νέος συνήγορος για την δικογραφία. Πηγή: ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,,2022,8,9
https://www.naftemporiki.gr/society/1360045/gynaikoktonia-sto-peristeri-enopion-tou-anakriti-simera-o-21chronos-katigoroumenos/,Γυναικοκτονία στο Περιστέρι: Ενώπιον του ανακριτή σήμερα ο 21χρονος κατηγορούμενος,2022-08-08,07:06:33,Κοινωνία,,,"Απαντήσεις σε όσα του καταλογίζονται στη δικογραφία για τη δολοφονία της 17χρονης Νικολέτας, καλείται να δώσει σήμερα με την απολογία του στον Ανακριτή ο σύντροφος της, που τέθηκε αμέσως μετά το έγκλημα στο στόχαστρο των αρχών ως ο δράστης όσων έγιναν στο Περιστέρι πριν από μία εβδομάδα, το απόγευμα της 1ης Αυγούστου. Ο κατηγορούμενος για τη δολοφονία της Νικολέτας οδηγείται ενώπιον του 25ου Τακτικού Ανακριτή με ένα βαρύ κατηγορητήριο, στο οποίο καταγράφονται όχι μόνο οι άγριες συνθήκες θανάτου του θύματος αλλά και κρίσιμα στοιχεία που συνέλλεξαν οι αστυνομικοί για τον χρόνο πριν και τον χρόνο μετά το έγκλημα σε βάρος της ανήλικης. Σύμφωνα με τα ιατροδικαστικά ευρήματα, ο θάνατος της Νικολέτας προήλθε από ασφυξία καθώς ο δράστης τής έκλεισε τη μύτη και το στόμα. Το θύμα φαίνεται να πάλεψε σκληρά για τη ζωή του πριν ενεργοποιηθεί ο μηχανισμός θανάτου. Οι τελευταίες στιγμές της Νικολέτας ήταν τα περίπου τέσσερα με πέντε βασανιστικά, μαρτυρικά λεπτά, από τη στιγμή που ο δράστης της προκάλεσε ασφυξία, που η ανήλικη πάσχιζε να «κερδίσει» λίγο αέρα. Σύμφωνα με πληροφορίες, ο κατηγορούμενος φέρεται να είπε στους αστυνομικούς που τον συνέλαβαν στα σύνορα με τη Βόρεια Μακεδονία, από όπου φαίνεται πως επεδίωκε να βρεθεί στην Κεντρική Ευρώπη μαζί με άλλους παράτυπους μετανάστες, ότι σκότωσε τη Νικολέτα μετά από καυγά που είχαν. Ενώπιον του Ανακριτή και εφόσον επίσημα πλέον ομολογήσει το άγριο έγκλημα σε βάρος της συντρόφου του, θα κληθεί να δώσει τις δικές του απαντήσεις για τους λόγους που τον οδήγησαν στην ακραία πράξη, η οποία στο κατηγορητήριο περιγράφεται ως ανθρωποκτονία από πρόθεση που τελέστηκε σε ήρεμη ψυχική κατάσταση. Κατά τις δικαστικές αρχές, η μεθοδικότητα που επέδειξε μετά την αποτρόπαια πράξη του, επιβεβαιώνει πως ο αλλοδαπός, ο βίος του οποίου ελέγχεται επισταμένως από τις αρχές, έδρασε ψυχρά και οργανωμένα. Οι ενέργειες του δεν δηλώνουν ταραχή, συντριβή ή μετάνοια για την αποτρόπαια δολοφονία, φαίνεται να του καταλογίζει η Δικαιοσύνη. Ο κατηγορούμενος, σύμφωνα με τα στοιχεία των Αστυνομικών, το επίμαχο απόγευμα δεν έχασε ούτε λεπτό και αμέσως μετά το έγκλημα έσπευσε να εξαφανιστεί και να αποχωρήσει όσο πιο γρήγορα μπορούσε από τη χώρα. Πηγή: ΑΠΕ-ΜΠΕ ",https://www.naftemporiki.gr/wp-content/themes/naftemporiki/images/N.PNG,,2022,8,8
https://www.naftemporiki.gr/society/1357949/sti-zakyntho-i-nea-gynaikoktonia-synelifthi-o-drastis/,Στη Ζάκυνθο η νέα γυναικοκτονία – Συνελήφθη ο δράστης,2022-08-01,10:14:00,Κοινωνία,,,"Τη ζωή της έχασε μια 41χρονη αλλοδαπή γυναίκα, από τα χέρια και το μαχαίρι του 49χρονου συζύγου της, στο χωριό Τσιλιβή στη Ζάκυνθο, μετά από έντονο καβγά που είχε το ζευγάρι χθες το βράδυ. Σύμφωνα με αστυνομικές πηγές, η γυναίκα έφερε πολλαπλά χτυπήματα στο κεφάλι με αποτέλεσμα να προκληθεί κρανιοεγκεφαλική βλάβη ενώ είχε δεχτεί και χτύπημα με μαχαίρι. Ακόμα σύμφωνα με τις ίδιες πηγές, ο δράστης φαίνεται να ζήλευε τη σύζυγό του και αυτή ήταν η αφορμή για όλους τους καβγάδες του ζευγαριού. Η άτυχη 41χρονη ήταν μητέρα τριών παιδιών και δούλευε ως καμαριέρα σε ξενοδοχείο της περιοχής του Τσιλιβή. Ο 49χρονος συνελήφθη πρωινές ώρες σήμερα, από αστυνομικούς του Τμήματος Ασφαλείας Ζακύνθου, που τον εντόπισαν στη θέση Μαραθίας στο Κερί. Στο πλαίσιο της προανάκρισης, βρέθηκε και κατασχέθηκε το μαχαίρι. Ο συλληφθείς θα οδηγηθεί στον εισαγγελέα Πλημμελειοδικών Ζακύνθου. Και στο παρελθόν είχε απασχολήσει για παραβάσεις σχετικές με την ενδοοικογενειακή βία και τον περασμένο Ιούνιο είχε συλληφθεί για το συγκεκριμένο, καθώς και άλλα αδικήματα και είχε οδηγηθεί στην αρμόδια εισαγγελική Αρχή. ",https://www.naftemporiki.gr/wp-content/themes/naftemporiki/images/N.PNG,,2022,8,1
https://www.naftemporiki.gr/society/1345203/nea-gynaikoktonia-sto-koukaki/,Νέα γυναικοκτονία στο Κουκάκι,2022-06-24,07:45:00,Κοινωνία,,,"Θανάσιμα τραυμάτισε με μαχαίρι τη 46χρονη σύζυγό του ένας 53χρονος, στο διαμέρισμα που διέμεναν στο Κουκάκι. Ειδικότερα, σύμφωνα με τις πρώτες πληροφορίες από αστυνομικές πηγές, λίγο μετά τη 1 τα ξημερώματα, ο φερόμενος ως δράστης μαχαίρωσε την άτυχη γυναίκα, στο διαμέρισμα που διέμεναν στην οδό Ματρόζου και στη συνέχεια τράπηκε σε φυγή. Την 46χρονη εντόπισε ο 24χρονος γιος της που ειδοποίησε την Αμεση Δράση. Μόλις έφτασαν στο σημείο αστυνομικοί βρήκαν τη γυναίκα νεκρή. Τον 53χρονο αναζητήσουν οι αρχές και, όπως μετέδωσε η δημόσια τηλεόραση, τον συνέλαβαν το πρωί της Παρασκευής. Ο 53χρονος μετά τη δολοφονία της συζύγου του πήρε το αυτοκίνητο του και καθώς κινούνταν στη λεωφόρο Αθηνών – Σουνίου στο ύψος της παραλίας Θυμάρι προσέκρουσε σε βράχια. Είναι αδιευκρίνιστο αν το έκανε σκόπιμα ή αν έχασε τον έλεγχο του ΙΧ. Διερχόμενος πολίτης ειδοποίησε το ασθενοφόρο και ο 53χρονος μεταφέρθηκε στο ΚΑΤ, όπου νοσηλεύεται φρουρούμενος αφού ταυτοποιήθηκε και συνδέθηκε με την γυναικοκτονία στο Κουκάκι. ",https://www.naftemporiki.gr/wp-content/themes/naftemporiki/images/N.PNG,,2022,6,24
https://www.naftemporiki.gr/society/1345309/gynaikoktonia-sto-koukaki-ipia-kati-byres-mou-eipe-tha-fygei-kai-tin-chtypisa/,"Γυναικοκτονία στο Κουκάκι: «Ήπια κάτι μπύρες, μου είπε θα φύγει και την χτύπησα»",2022-06-24,11:21:00,Κοινωνία,,,"Ήταν λίγο πριν από τη 01:00 όταν ο άνδρας επέστρεψε από νυχτερινή έξοδο στο σπίτι του. Πληροφορίες που μεταδίδει η ΕΡΤ αναφέρουν πως ξεκίνησε ένας καυγάς μεταξύ του 53χρονου και της 46χρονης, με τον άνδρα κατά τη λογομαχία που είχε με τη σύζυγό του, να παίρνει ένα αιχμηρό αντικείμενο, με το οποίο της κατάφερε πολλαπλές μαχαιριές. Ο 53χρονος σεφ, έριξε στη συνέχεια ένα ριχτάρι στο σώμα της για να την σκεπάσει και κάλεσε τον γιο του που βρισκόταν έξω, λέγοντάς του «έλα στο σπίτι γιατί τσακώθηκα με την μάνα σου και την σκότωσα», όπως επίσης ενημέρωσε και έναν ακόμη συγγενή τους. Ο γιος σε κατάσταση σοκ έσπευσε στο σημείο, όμως ήταν ήδη αργά. Εντόπισε την μητέρα του στο σαλόνι, νεκρή και μέσα σε μία λίμνη αίματος και κάλεσε την Αστυνομία. Αμέσως σήμανε συναγερμός στην Αστυνομία για τον εντοπισμό και τη σύλληψη του δράστη. Λίγη ώρα αργότερα εντοπίστηκε τραυματισμένος, όπου νοσηλεύεται φρουρούμενος. «Ήπια κάτι μπύρες το βράδυ… γύρισα σπίτι και η γυναίκα μου είχε ετοιμάσει βαλίτσες να φύγει και τη χτύπησα», φέρεται να είπε στους αστυνομικούς. ",https://www.naftemporiki.gr/wp-content/themes/naftemporiki/images/N.PNG,,2022,6,24
https://www.naftemporiki.gr/society/1330281/gynaikoktonia-mani-isovia-ston-46chrono-katigoroumeno/,Γυναικοκτονία-Μάνη: Ισόβια στον 46χρονο κατηγορούμενο,2022-05-13,17:37:00,Κοινωνία,,,"Σε ισόβια κάθειρξη για ανθρωποκτονία από πρόθεση σε ήρεμη ψυχική κατάσταση καταδίκασε το μεικτό ορκωτό δικαστήριο της Καλαμάτας τον 46χρονο κατηγορούμενο για τη δολοφονία της 44χρονης συζύγου του, τον Νοέμβριο του 2020 στον Πύργο Διρού της Ανατολικής Μάνης. Το δικαστήριο απέρριψε τον ισχυρισμό της υπεράσπισης για μειωμένο καταλογισμό του κατηγορουμένου όταν τέλεσε το έγκλημα, καθώς και του πρότερου σύννομου βίου. Η δίκη είχε ξεκινήσει στις 8 Απριλίου, είχαν προηγηθεί τρεις συνεδριάσεις και συνεχίστηκε σήμερα με την απολογία του κατηγορουμένου. Όλες οι συνεδριάσεις διεξήχθησαν κάτω από δρακόντεια μέτρα ασφαλείας, καθώς υπήρχε μεγάλη ένταση με συγγενείς της 44χρονης. Πηγή: ΕΡΤ ",https://www.naftemporiki.gr/wp-content/themes/naftemporiki/images/N.PNG,,2022,5,13
https://www.naftemporiki.gr/society/1308659/mytilini-defterovathmia-diki-gia-ti-gynaikoktonia-24chronis/,Μυτιλήνη: Δευτεροβάθμια δίκη για τη γυναικοκτονία 24χρονης,2022-03-14,12:24:00,Κοινωνία,,,"Εν αναμονή της απόφασης του δικαστηρίου για τη συνέχιση της δίκης, για τη δολοφονία της 24χρονης Ερατούς το 2019, που ξεκίνησε σήμερα στο Μικτό Ορκωτό Εφετείο Βορείου Αιγαίου, μετά την έφεση που κατέθεσε ο δράστης εν διαστάσει σύζυγός της για την άρση της ποινής των ισοβίων χωρίς ελαφρυντικά που του είχε επιβληθεί πρωτόδικα, ισχυριζόμενος ότι τέλεσε το αδίκημα εν βρασμώ ψυχικής ορμής. Ο κατηγορούμενος ζήτησε αναβολή της δίκης, καθώς, όπως υποστήριξε, δεν ήταν δυνατή η προσέλευση του δικηγόρου του. Από νωρίς το πρωί έξω από το δικαστικό μέγαρο συγκλονίζει η παρουσία της μητέρα της δολοφονημένης, Ελένη, που ζήτησε να παραμείνει η ποινή των ισοβίων χωρίς ελαφρυντικά που του είχε επιβληθεί πρωτόδικα στον δράστη. Η εν ψυχρώ δολοφονία με καραμπίνα από τον εν διαστάσει σύζυγό της 24χρονης, την ώρα που στο διπλανό δωμάτιο κοιμόταν η μικρή τους κόρη, είχε συγκλονίσει τον Μάιο του 2019 το πανελλήνιο και ήταν η τρίτη γυναικοκτονία μέσα σε 10 μέρες στην Ελλάδα και η 9η το 2019. Φεμινιστικές οργανώσεις και αλληλέγγυοι πραγματοποιούν από το πρωί συγκέντρωση έξω από το δικαστήριο Μυτιλήνης με σύνθημα «Καμιά άλλη δολοφονημένη». Αύριο στις 6 το απόγευμα στην πλατεία Σαπφούς καλούν σε πορεία ενάντια στην πατριαρχία και την κουλτούρα του βιασμού. Πηγή: ΕΡΤ ",https://www.naftemporiki.gr/wp-content/themes/naftemporiki/images/N.PNG,,2022,3,14
https://www.naftemporiki.gr/politics/1306207/al-tsipras-ora-gia-ti-nomiki-anagnorisi-tou-orou-gynaikoktonia/,Αλ. Τσίπρας: Ώρα για τη νομική αναγνώριση του όρου «γυναικοκτονία»,2022-03-08,11:58:00,Πολιτική,,,"Την ανάγκη να αλλάξουν οι όροι ώστε οι γυναίκες να στέκονται «στο ύψος που δικαιούνται» τονίζει ο πρόεδρος του ΣΥΡΙΖΑ-Π.Σ. Αλέξης Τσίπρας με την ευκαιρία της Ημέρας της Γυναίκας, η οποία όπως αναφέρει, αποτελεί μία διαρκή υπενθύμιση ότι «η πατριαρχία είναι ακόμα εδώ». «Σήμερα, 8 Μαρτίου, τιμούμε τους αγώνες του κινήματος για τα δικαιώματα των γυναικών. Σήμερα τιμούμε εκείνες που μας πήγαν βήματα μπροστά, που πάλεψαν για μια νέα ανθρωπότητα δικαιοσύνης και ισότητας. Δεν είναι ημέρα γιορτής, όσο η φρικαλεότητα της έμφυλης βίας και των διακρίσεων κυριαρχούν στην κοινωνία μας. Είναι μια ημέρα διαρκούς υπενθύμισης ότι η πατριαρχία είναι ακόμα εδώ» αναφέρει σε ανάρτησή του στα μέσα κοινωνικής δικτύωσης και θυμίζει ότι «στη χώρα μας, το 2021 μετρήσαμε 17 γυναικοκτονίες και τώρα, στις αρχές του 2022, αριθμούμε ήδη δύο γυναικοκτονίες». «Η Πολιτεία οφείλει να σταματήσει να εκφράζει απλώς τον αποτροπιασμό της και να αναλάβει πρωτοβουλίες. Ήρθε η ώρα για τη νομική αναγνώριση του όρου ‘γυναικοκτονία’» προσθέτει. Αυτό, όπως υπογραμμίζει ο κ. Τσίπρας, είναι ένα από τα πολλά βήματα που έχουμε να διανύσουμε ως κοινωνία. «Η αληθινή ισότητα στην αγορά εργασίας, στην εκπαίδευση, στον πολιτισμό, στον αθλητισμό είναι ακόμα, στον 21ο αιώνα, αιτήματα και όχι κεκτημένα, σε έναν κόσμο πολλαπλών διακρίσεων» αναφέρει. Σημειώνει ακόμη πως ο ίδιος πρότεινει εν όψει του συνεδρίου του ΣΥΡΙΖΑ-ΠΣ, την καθιέρωση σε όλα τα επίπεδα, σώματα και όργανα του κόμματος, την ισάριθμη αντιπροσώπευση. «Ο ΣΥΡΙΖΑ-ΠΣ θα είναι το πρώτο κόμμα στη χώρα που υιοθετεί την απόλυτη ισότητα 50% γυναίκες – 50% άνδρες στην ηγεσία του» δηλώνει και συνεχίζει: «Ο αγώνας όμως είναι καθημερινός. Το χρέος είναι καθημερινό, απέναντι σε όσες έσπασαν τη σιωπή τους, έπνιξαν τον φόβο και γιγάντωσαν το κίνημα του #MeToo. Σε όσες δίνουν τον αγώνα τους ενάντια στην πατριαρχία και στον σεξισμό. Στις γυναίκες πρόσφυγες που φεύγουν με τα παιδιά στην αγκαλιά από τη φρίκη του πολέμου, για να έρθουν στις χώρες της Ευρώπης συχνά αντιμέτωπες με τον ρατσισμό και τον σεξισμό. Χρέος απέναντι σε όσες αγωνίστηκαν και σε όσες θα αγωνιστούν στο μέλλον: Να αλλάξουμε τους κοινωνικούς όρους. Ώστε στο επόμενο μέτρημα να μη λείπει καμία. Ώστε στο επόμενο μέτρημα, η γυναίκα να είναι στο ύψος που δικαιούται». ",https://www.naftemporiki.gr/wp-content/themes/naftemporiki/images/N.PNG,,2022,3,8
https://www.naftemporiki.gr/society/1265781/pl-aristotelous-foremata-sti-mnimi-ton-thymaton-gynaikoktonion-2021-kremase-i-neolaia-tou-syriza/,Πλ. Αριστοτέλους: Φορέματα στη μνήμη των θυμάτων γυναικοκτονιών 2021 κρέμασε η νεολαία του ΣΥΡΙΖΑ,2021-12-24,12:32:00,Κοινωνία,,,"Φορέματα με τα στοιχεία των 18 γυναικών που δολοφονήθηκαν στη χώρα το 2021, κρέμασε στην πλατεία Αριστοτέλους η νεολαία του ΣΥΡΙΖΑ Θεσσαλονίκης στέλνοντας το μήνυμα ότι «η μνήμη τους δεν θα ξεχαστεί και εμείς δεν θα ηρεμήσουμε μέχρι να βρούμε δικαίωση όλες οι θηλυκότητες, που καθημερινά ερχόμαστε αντιμέτωπες με το σκληρό πρόσωπο της πατριαρχίας». Στην ανακοίνωσή της, η νεολαία του ΣΥΡΙΖΑ Θεσσαλονίκης σημειώνει: «18 γυναίκες σε λιγότερο από ένα χρόνο σφαγιάστηκαν, ξυλοκοπήθηκαν μέχρι θανάτου, πυροβολήθηκαν, νιώθοντας απελπισμένες, φοβισμένες και μόνες», και προσθέτει ότι, «ξέρουμε πως η έμφυλη βία δεν γνωρίζει τάξη, φυλή, εισοδηματικά κριτήρια ή εκπαιδευτικό υπόβαθρο. Πλήττει συχνότερα αδερφές μας με πολλαπλές ευαλωτότητες, που σχετίζονται με την έκφραση και τα χαρακτηριστικά φύλου, την καταγωγή ή την αναπηρία». ",https://www.naftemporiki.gr/wp-content/themes/naftemporiki/images/N.PNG,,2021,12,24
https://www.naftemporiki.gr/society/1260934/nea-gynaikoktonia-stin-alexandroupoli-xylokopise-mechri-thanatou-ti-syzygo-tou/,Νέα γυναικοκτονία στην Αλεξανδρούπολη- Ξυλοκόπησε μέχρι θανάτου τη σύζυγό του,2021-12-10,08:41:00,Κοινωνία,,Τι συνέβη,"Μέχρι θανάτου ξυλοκόπησε την 29χρονη σύζυγό του και μητέρα των τριών παιδιών τους ένας άνδρας στην Αλεξανδρούπολη. Η 29χρονη γυναίκα από την περιοχή Άβαντος μεταφέρθηκε πριν από μερικές ημέρες στο νοσοκομείο της Αλεξανδρούπολης με πολύ σοβαρά τραύματα, τα οποία, όπως δηλώθηκε, προέκυψαν από πτώση της από σκάλες. Όπως προέκυψε, η 29χρονη είχε ξυλοκοπηθεί άγρια από τον σύζυγό της. Η νεαρή γυναίκα κατέληξε το βράδυ της Πέμπτης. Σύμφωνα με τη δημόσια τηλεόραση,ο 30χρονος συνελήφθη το μεσημέρι της Παρασκευής από αστυνομικούς στην Αλεξανδρούπολη. Σύμφωνα με το thrakinea.gr, η 29χρονη γυναίκα μεταφέρθηκε εσπευσμένα στις 5 Δεκεμβρίου στο τμήμα επειγόντων του νοσοκομείου με τον σύζυγό της, λέγοντας ότι έπεσε από τη σκάλα. Οι γιατροί άμεσα έκαναν εισαγωγή όπου και διαπίστωσαν ότι είχε ρήξη σπλήνας και ήπατος. Η 29χρονη υποβλήθηκε σε τέσσερα χειρουργεία, ενώ καθώς εντοπίστηκε θετική και στον κορωνοϊό, νοσηλευόταν στη ΜΕΘ κορωνοϊού. Όπως αναφέρει η δημόσια τηλεόραση, μετά τον τραυματισμό της η κοπέλα παρέμεινε στο σπίτι για δύο ημέρες όπου συγγενείς της προσπαθούσαν να την βοηθήσουν με τα τραύματά της, όμως ήταν πολύ άσχημη η κατάσταση της υγείας της και έτσι μεταφέρθηκε στο νοσοκομείο. Στο μεταξύ, σύμφωνα με πληροφορίες του ΑΠΕ-ΜΠΕ, κατά τη διάρκεια της νοσηλείας και συγκεκριμένα στις 8 Δεκεμβρίου, οι γονείς της προχώρησαν σε καταγγελία για πρόκληση σωματικών βλαβών από τον σύζυγό της. Από την ιατροδικαστική έκθεση που ακολούθησε της καταγγελίας και ενώ η νεαρή μητέρα νοσηλευόταν στη ΜΕΘ, προέκυψε ότι οι πολλαπλές κακώσεις που έφερε σε διάφορα σημεία του σώματος, η σύνθλιψη του ύπατος και η ρήξη σπλήνας, δεν είναι συμβατές με πτώση από σκάλα αλλά συνάδουν με ξυλοδαρμό. Για τα αίτια του θανάτου, αλλά και του τραυματισμού της θα διενεργηθεί νεκροψία-νεκροτομή στις αρχές τις επόμενης εβδομάδας, χρόνος που υπαγορεύεται από το πρωτόκολλο ασφαλείας του νοσοκομείου για τις περιπτώσεις ασθενών Covid ,προκειμένου να μειωθεί το ιικό φορτίο που φέρουν. ",https://www.naftemporiki.gr/wp-content/themes/naftemporiki/images/N.PNG,,2021,12,10
https://www.naftemporiki.gr/politics/1253720/tsipras-gia-gynaikoktonia-epanakatathetoume-tin-tropologia-gia-ti-thesmiki-anagnorisi-tou-orou/,Τσίπρας για «γυναικοκτονία»: Επανακαταθέτουμε την τροπολογία για τη θεσμική αναγνώριση του όρου,2021-11-29,16:19:00,Πολιτική,,,"«Πριν από λίγες μέρες η ΝΔ απέρριψε την τροπολογία μας για τη θεσμική αναγνώριση του όρου “γυναικοκτονία” με την υπεκφυγή πως θα σύστηνε νομοπαρασκευαστική Επιτροπή για την ενδοοικογενειακή βία», υπογραμμίζει ο πρόεδρος του ΣΥΡΙΖΑ-ΠΣ, Αλέξης Τσίπρας σε ανάρτησή του στα μέσα κοινωνικής δικτύωσης, σχολιάζοντας ότι «σήμερα μετράμε το 14ο θύμα γυναικοκτονίας μέσα σε ένα έτος». «Δεν θα έπρεπε να χωρούν πολιτικές αντιδικίες όταν βιώνουμε με δραματικό τρόπο, καθημερινά πλέον, τα αποτελέσματα της έμφυλης βίας», προσθέτει και ανακοινώνει ότι ο ΣΥΡΙΖΑ-ΠΣ θα επανακαταθέσει την τροπολογία. «Δεν αρκεί ο αποτροπιασμός και η οργή. Είναι η ώρα της δράσης, έχουμε ήδη αργήσει. Και η αναγνώριση της γυναικοκτονίας από την Πολιτεία οφείλει να είναι μόνο η αρχή, για την πάταξη της πατριαρχίας, του σεξισμού και όλων των γενεσιουργών αιτιών της έμφυλης βίας», τονίζει και καταλήγει: «Περιμένω από τον κ. Μητσοτάκη να αναγνωρίσει το λάθος του και να σταθεί στο ύψος των περιστάσεων». ",https://www.naftemporiki.gr/wp-content/themes/naftemporiki/images/N.PNG,,2021,11,29
https://www.naftemporiki.gr/society/1253302/gynaikoktonia-sti-thessaloniki-o-drastis-paradothike/,Γυναικοκτονία στη Θεσσαλονίκη- Ο δράστης παραδόθηκε,2021-11-29,07:45:00,Κοινωνία,,,"Νέα γυναικοκτονία διαπράχθηκε το βράδυ της Κυριακής, αυτή τη φορά στη Θεσσαλονίκη, όπου 49χρονος με καταγωγή από την Αρμενία σκότωσε με αιχμηρό αντικείμενο την 48χρονο σύζυγό του. Ο δράστης παραδόθηκε γύρω στις 21.30 στο Α.Τ. Λευκού Πύργου, ομολογώντας στους αστυνομικούς το έγκλημα. Το άψυχο σώμα της βρέθηκε λίγο αργότερα από πλήρωμα περιπολικού που μετέβη στην οικία του για να επαληθεύσει τους ισχυρισμούς του. Ο 49χρονος κρατείται, ενώ την υπόθεση ανέλαβε το Τμήμα Εγκλημάτων Κατά Ζωής της Ασφάλειας Θεσσαλονίκης. Η ανακοίνωση της ΕΛΑΣ Συνελήφθη 49χρονος ημεδαπός για ανθρωποκτονία σε βάρος της συζύγου το. Συνελήφθη βραδινές ώρες χθες (28-11-2021) στο κέντρο της πόλης 49χρονος ημεδαπός, για ανθρωποκτονία με δόλο και παράνομη οπλοφορία-οπλοχρησία. Ειδικότερα, ο προαναφερόμενος, λίγο νωρίτερα, με τη χρήση αιχμηρού αντικειμένου τραυμάτισε θανάσιμα την 48χρονη ημεδαπή σύζυγό του, σε διαμέρισμα όπου διέμεναν στην περιοχή της Πολίχνης. Στο σημείο μετέβη συνεργείο της Υποδιεύθυνσης Εγκληματολογικών Ερευνών Βορείου Ελλάδος για εξερεύνηση του χώρου και κ. Ιατροδικαστής, ενώ κατασχέθηκε ένα κυνηγετικό μαχαίρι. Ο συλληφθείς με τη δικογραφία που σχηματίσθηκε σε βάρος του από το Τμήμα Εγκλημάτων κατά Ζωής και Προσωπικής Ελευθερίας της Διεύθυνσης Ασφάλειας Θεσσαλονίκης θα οδηγηθεί στον κ. Εισαγγελέα Πλημμελειοδικών Θεσσαλονίκης. ",https://www.naftemporiki.gr/wp-content/themes/naftemporiki/images/N.PNG,,2021,11,29
https://www.naftemporiki.gr/politics/923742/f-gennimata-meta-kai-tin-nea-gynaikoktonia-einai-ora-gia-drasi/,Φ. Γεννηματά: Μετά και την νέα γυναικοκτονία είναι ώρα για δράση,2021-08-03,14:43:00,Πολιτική,,,"«Μετά και την νέα γυναικοκτονία, είναι ώρα ο κ. Μητσοτάκης να αναλάβει τις ευθύνες του για δράση», τονίζει σε ανακοίνωσή της η πρόεδρος του Κινήματος Αλλαγής, Φώφη Γεννηματά. «Η σύγκριση από κυβερνητικό στέλεχος της χώρας μας με τη Βενεζουέλα, είναι τουλάχιστον άτυχης», συμπληρώνει. «Ένα σοβαρό θέμα όπως αυτό, δεν μπορεί να αντιμετωπίζεται με αβάσταχτη ελαφρότητα και ανοησία», καταλήγει η κ. Γεννηματά. ",https://www.naftemporiki.gr/wp-content/themes/naftemporiki/images/N.PNG,,2021,8,3
https://www.naftemporiki.gr/politics/923321/syriza-evdomi-gynaikoktonia-se-7-mines-kyvernisi-kai-elas-den-katanooun-tin-exarsi/,ΣΥΡΙΖΑ: Έβδομη γυναικοκτονία σε 7 μήνες- Κυβέρνηση και ΕΛΑΣ δεν κατανοούν την έξαρση,2021-08-03,12:57:00,Πολιτική,,,"«Έβδομη γυναικοκτονία σε επτά μήνες και κυβέρνηση και ΕΛ.ΑΣ συνεχίζουν όχι μόνο να μην λαμβάνουν θεσμικά μέτρα αντιμετώπισης, αλλά να μην μπορούν καν να κατανοήσουν ότι η έμφυλη και ενδοοικογενειακή βία βρίσκεται σε πρωτοφανή έξαρση, ειδικά μετά τον πολύμηνο εγκλεισμό των πολιτών», τονίζει σε ανακοίνωσή του ο ΣΥΡΙΖΑ-ΠΣ. «Ακόμα περιμένουμε από χθες τον κ. Μητσοτάκη να αποδοκιμάσει την υφυπουργό του, κα Συρεγγέλα, που αντί να πάρει θεσμικές πρωτοβουλίες είπε ότι η έξαρση αφορά μόνο σε καταγγελίες και ότι δεν έγινε και τίποτα γιατί στο Μεξικό οι γυναικοκτονίες είναι περισσότερες», σημειώνει. ",https://www.naftemporiki.gr/wp-content/themes/naftemporiki/images/N.PNG,,2021,8,3
https://www.naftemporiki.gr/politics/910972/kinal-gia-egklima-sti-dafni-mia-akomi-gynaikoktonia-apofaseis-kai-draseis-tora/,ΚΙΝΑΛ για έγκλημα στη Δάφνη: Μια ακόμη γυναικοκτονία-  Αποφάσεις και δράσεις τώρα,2021-07-31,13:49:00,Πολιτική,,,"«Μια ακόμη γυναικοκτονία. Μια ακόμα ζωή χάθηκε. Μια ακόμα γυναίκα θύμα. Όσο μένουμε στις διαπιστώσεις, οι αριθμοί μεγαλώνουν», επισημαίνει η πρόεδρος του Κινήματος Αλλαγής Φώφη Γεννηματά σε ανάρτησή της στα social media, με αφορμή την δολοφονία χθες στη Δάφνη γυναίκας από τον σύζυγό της. «Αποφάσεις και δράσεις τώρα. Για τις ποινές, για την εκπαίδευση των αστυνομικών ώστε να αντιδρούν άμεσα στις καταγγελίες. Για να σπάσει η σιωπή των γυναικών. Κυρίως συστηματική προσπάθεια στο σχολείο, στο σπίτι και στην κοινωνία για το σεβασμό και την ισότητα ανάμεσα στα φύλα», καταλήγει η κ. Γεννηματά. ",https://www.naftemporiki.gr/wp-content/themes/naftemporiki/images/N.PNG,,2021,7,31
https://www.naftemporiki.gr/politics/849712/anartisi-tis-ptd-katerinas-sakellaropoulou-gia-tin-emfyli-via-kai-ti-gynaikoktonia/,Aνάρτηση της ΠτΔ Κατερίνας Σακελλαροπούλου για την έμφυλη βία και τη γυναικοκτονία,2021-07-18,23:35:00,Πολιτική,,,"Την ανάγκη για έγκαιρες προληπτικές παρεμβάσεις, στην οικογένεια, στο σχολείο, καθώς και στους χώρους εργασίας, για να εξαλειφθούν τα στερεότυπα που πηγάζουν από την ανισότητα των φύλων και που δημιουργούν συλλογική ανεκτικότητα απέναντι σε πράξεις ηθικά και ποινικά κολάσιμες, όπως τα πρόσφατα περιστατικά έμφυλης βίας και γυναικοκτονίας, τονίζει η Πρόεδρος της Δημοκρατίας Κατερίνα Σακελλαροπούλου με ανάρτησή της στο Facebook. H Πρόεδρος επισημαίνει ότι τα περιστατικά αυτά μας έχουν αφήσει όλους άφωνους, συγκλονισμένους και μας προκαλούν βαθύ αποτροπιασμό και ακόμη βαθύτερη θλίψη. Ταυτόχρονα όμως, γεννούν σοβαρές ανησυχίες για την έκταση των φαινομένων αυτών στη χώρα μας. Παράλληλα, υπογραμμίζει ότι θα χρειαστεί χρόνος και μεγάλη προσπάθεια για να εξαλειφθούν τα στερεότυπα που πηγάζουν από την ανισότητα των φύλων και που δημιουργούν συλλογική ανεκτικότητα απέναντι σε πράξεις ηθικά και ποινικά κολάσιμες. Τέλος, τονίζει ότι δεν πρέπει να επιτρέψουμε στην κουλτούρα της βίας να κυριαρχήσει, ούτε να αφήσουμε στις οικογενειακές και προσωπικές σχέσεις να εμφιλοχωρεί η ανισότητα, η κακοποίηση και ο φόβος. Ακολουθεί η ανάρτηση της Προέδρου της Δημοκρατίας Κατερίνας Σακελλαροπούλου στο facebook για την έμφυλη βία και τη γυναικοκτονία. «Τα πρόσφατα περιστατικά έμφυλης βίας και γυναικοκτονίας μας έχουν αφήσει όλους άφωνους, συγκλονισμένους. Μας προκαλούν βαθύ αποτροπιασμό και ακόμη βαθύτερη θλίψη. Ταυτόχρονα όμως, γεννούν σοβαρές ανησυχίες για την έκταση των φαινομένων αυτών στη χώρα μας. Πέρα από την καταγγελία, πέρα από την τιμωρία, είναι αναγκαίο να σκεφτούμε, για μια ακόμη φορά, τις αιτίες που τα προκαλούν και να εργαστούμε αποφασιστικά προς την κατεύθυνση της εξάλειψής τους. Κι αυτό μπορεί να γίνει μόνο με έγκαιρες προληπτικές παρεμβάσεις, στην οικογένεια, στο σχολείο, στους χώρους εργασίας. Με τη διαπαιδαγώγηση από την πιο τρυφερή ηλικία, με την ευαισθητοποίηση στο πλαίσιο των δομών εκπαίδευσης, με τη μηδενική ανοχή ακόμη και στη βία χαμηλής έντασης, όποτε και όπου γίνεται αντιληπτή. Θα χρειαστεί χρόνος και μεγάλη προσπάθεια για να εξαλειφθούν τα στερεότυπα που πηγάζουν από την ανισότητα των φύλων και που δημιουργούν συλλογική ανεκτικότητα απέναντι σε πράξεις ηθικά και ποινικά κολάσιμες. Δεν πρέπει όμως να επιτρέψουμε στην κουλτούρα της βίας να κυριαρχήσει, ούτε να αφήσουμε στις οικογενειακές και προσωπικές σχέσεις να εμφιλοχωρεί η ανισότητα, η κακοποίηση και ο φόβος». ",https://www.naftemporiki.gr/wp-content/themes/naftemporiki/images/N.PNG,,2021,7,18
https://www.naftemporiki.gr/politics/849111/al-tsipras-alli-mia-gynaikoktonia-gia-tin-opoia-efthynetai-mia-kakia-stigmi/,Αλ. Τσίπρας: Άλλη μία γυναικοκτονία για την οποία ευθύνεται μία «κακιά στιγμή»,2021-07-18,21:21:00,Πολιτική,,,"«Άλλη μία γυναικοκτονία για την οποία ευθύνεται μία “κακιά στιγμή”», σημειώνει σε ανάρτησή του στο Twitter ο πρόεδρος του ΣΥΡΙΖΑ, Αλέξης Τσίπρας. «Μάλλον κάτι δεν πάει καλά στην κοινωνία μας. Όσο βαθύτερα το συνειδητοποιήσουμε, τόσο περισσότερο θα φροντίσουμε να μεγαλώσουμε τους γιους μας με τρόπο που να σέβονται και να εκτιμούν κάθε γυναίκα», σχολιάζει. ",https://www.naftemporiki.gr/wp-content/themes/naftemporiki/images/N.PNG,,2021,7,18
