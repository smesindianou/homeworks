article_url,title,date,time,section,author,excerpt,text_body,feat_img_link,feat_img_cation,year,month,day
https://www.kathimerini.gr/society/563595232/katerini-prosorina-kratoymenos-o-polonos-gia-ti-gynaikoktonia-16chronis-to-symvoylio-efeton-tha-apofasisei-gia-tin-ekdosi-toy/,Κατερίνη: Προσωρινά κρατούμενος ο Πολωνός για τη γυναικοκτονία 16χρονης – Το Συμβούλιο Εφετών θα αποφασίσει για την έκδοσή του,2025-05-05,13:51:39,Κοινωνία,Newsroom,"O ανήλικος δήλωσε ενώπιον του εισαγγελέα Εφετών ότι δεν επιθυμεί να εκδοθεί στην Πολωνία – Αποφασίστηκε η κράτησή του μέχρι να συγκληθεί το Δικαστικό Συμβούλιο, που θα αποφασίσει εάν θα κάνει δεκτό ή όχι το αίτημα των πολωνικών δικαστικών αρχών","Το Συμβούλιο Εφετών Θεσσαλονίκης θα αποφασίσει, το επόμενο διάστημα, για την έκδοση ή μη του ανήλικου Πολωνού στην πατρίδα του, όπου κατηγορείται ότι διέπραξε άγρια δολοφονία εναντίον μιας 16χρονης, με την οποία φέρεται να διατηρούσε σχέση. Ο ηλικίας 17,5 ετών κατηγορούμενος συνελήφθη το βράδυ της περασμένης Πέμπτης, στην Κατερίνη, όπου βρισκόταν συμμετέχοντας σε πρόγραμμα ανταλλαγής μαθητών. Σε εκτέλεση του εντάλματος των πολωνικών αρχών συνελήφθη και σήμερα οδηγήθηκε στην Εισαγγελία Εφετών Θεσσαλονίκης για να ξεκινήσουν οι διαδικασίες σχετικά με το αίτημα της Πολωνίας να εκδοθεί στη συγκεκριμένη χώρα. Στο πλευρό του βρέθηκε η μητέρα του, που ταξίδεψε στην Ελλάδα από την Πολωνία. O ανήλικος δήλωσε ενώπιον του εισαγγελέα Εφετών ότι δεν επιθυμεί να εκδοθεί στην Πολωνία, καθώς, όπως φέρεται να ισχυρίζεται, δέχεται απειλές μέσω του οικογενειακού του περιβάλλοντος. Υπό αυτές τις συνθήκες αποφασίστηκε η κράτησή του μέχρι να συγκληθεί το αρμόδιο Δικαστικό Συμβούλιο, που σε δημόσια συνεδρίαση θα αποφασίσει εάν θα κάνει δεκτό ή όχι το αίτημα των πολωνικών δικαστικών αρχών. Μέχρι τότε θα κρατηθεί στο ειδικό κατάστημα κράτησης νέων της Κασσαβέτειας, στον Βόλο. Σύμφωνα με τα πολωνικά διωκτικά έγγραφα, το στυγερό έγκλημα διαπράχθηκε στις 23 Απριλίου 2025 στην πόλη Μλάβα, στη βορειοανατολική Πολωνία. Ο νεαρός φέρεται να παρέσυρε την ανήλικη σε ένα παλιό ξυλουργείο, όπου της κατάφερε επανειλημμένα χτυπήματα με τσεκούρι ή σφυρί. Στη συνέχεια έκαψε την άτυχη κοπέλα, ρίχνοντας στο σώμα της άγνωστη χημική ουσία, ενώ πέταξε τη σορό της σε πλαστικό κάδο απορριμμάτων, όπως αναφέρεται στα ίδια έγγραφα. Ο κατηγορούμενος εντοπίστηκε σε ξενοδοχείο της Κατερίνης, όπου διέμενε στο πλαίσιο του προγράμματος ανταλλαγής μαθητών, και εκτελέστηκε το εις βάρος του ένταλμα σύλληψης. Με πληροφορίες από ΑΠΕ-ΜΠΕ",https://www.kathimerini.gr/wp-content/uploads/2025/05/peripoliko-astynomia-5-1-1-2-1-1-1-1-660x370.jpg?v=1746442251,Φωτ. INTIME news,2025,5,5
https://www.kathimerini.gr/society/563565025/menidi-nekri-vrethike-78chroni-synelifthi-o-syzygos-tis/,Γυναικοκτονία στο Μενίδι: 84χρονος σκότωσε τη σύζυγό του,2025-04-15,09:38:13,Κοινωνία,Αναστασία Σταματοπούλου,,"Νεκρή εντοπίστηκε το πρωί της Μεγάλης Τρίτης στο Μενίδι μια 78χρονη γυναίκα, ενώ έχει συλληφθεί ο 84χρονος σύζυγός της. Σύμφωνα με όσα έχουν γίνει γνωστά, η σορός της 78χρονης βρέθηκε μέσα στο σπίτι της. Ο σύζυγός της, σύμφωνα με πληροφορίες, φέρεται να υποστηρίζει ότι την έσπρωξε, με αποτέλεσμα να χτυπήσει στο κεφάλι και να χάσει τη ζωή της. Ο γιος του ζευγαριού κάλεσε το ΕΚΑΒ και στη συνέχεια κλήθηκε στο σημείο η ΕΛ.ΑΣ. Οι έρευνες των αστυνομικών βρίσκονται σε εξέλιξη. Πληροφορίες αναφέρουν ότι ο δράστης αντιμετωπίζει ψυχολογικά προβλήματα.",https://www.kathimerini.gr/wp-content/uploads/2025/04/astynomia-peripoliko-7-1-660x370.jpg?v=1744699066,Φωτ. αρχείου / ΙΝΤΙΜΕ,2025,4,15
https://www.kathimerini.gr/society/astynomiko/563512675/gynaikoktonia-sti-thessaloniki-pollapla-traymata-apo-machairi-efere-i-44chroni/,Γυναικοκτονία στη Θεσσαλονίκη: Πολλαπλά τραύματα από μαχαίρι έφερε η 44χρονη,2025-03-13,19:45:09,Αστυνομικό,Newsroom,"Τουλάχιστον 40 τραύματα από μαχαίρι έφερε στο σώμα της η 44χρονη, που δολοφονήθηκε από τον σύζυγό της την Τετάρτη στη Σίνδο Θεσσαλονίκης. Η αστυνομία περισυνέλεξε από το διαμέρισμά τους τέσσερα μαχαίρια, που χρησιμοποιήθηκαν από τον 53χρονο","Περισσότερα από 40 τραύματα με μαχαίρι κατάφερε στη σύζυγό του ο 53χρονος γυναικοκτόνος στη Σίνδο Θεσσαλονίκης την Τετάρτη, πριν δώσει και ο ίδιος τέλος στη ζωή του, σύμφωνα με τις πληροφορίες της ιατροδικαστικής έκθεσης. Οπως αναφέρεται, ο 53χρονος χτύπησε τη 44χρονη σύζυγό του σε διάφορα σημεία του σώματός της, ενώ η αστυνομία περισυνέλεξε από το διαμέρισμα όπου έγινε το ειδεχθές έγκλημα τέσσερα μαχαίρια, τα οποία χρησιμοποίησε ο δράστης κατά την τέλεσή του εγκλήματος. Ο 53χρονος, αφού σκότωσε τη σύζυγό του, αποφάσισε να δώσει τέλος στη ζωή του, πηδώντας από το μπαλκόνι δευτέρου ορόφου της πολυκατοικίας στην οποία διέμεναν. Ο δράστης παρελήφθη ευρισκόμενος σε σοβαρή κατάσταση με ασθενοφόρο του ΕΚΑΒ για να διακομιστεί στο νοσοκομείο, αλλά κατά τη διάρκεια της διακομιδής, πέθανε.",https://www.kathimerini.gr/wp-content/uploads/2025/03/astynomia-peripoliko-6-660x370.jpg?v=1741885887,Φωτ. αρχείου /  ΙΝΤΙΜΕ,2025,3,13
https://www.kathimerini.gr/society/astynomiko/563468911/gynaikoktonia-stis-serres-to-chroniko-kai-ta-eyrimata-toy-iatrodikasti/,Γυναικοκτονία στις Σέρρες: Το χρονικό και τα ευρήματα του ιατροδικαστή,2025-02-13,19:07:18,Αστυνομικό,Αναστασία Σταματοπούλου,"Τραύμα στο κεφάλι, πιθανόν από αμβλύ αντικείμενο, καθώς και σημάδια στραγγαλισμού, έφερε η 52χρονη","Τραύμα στο κεφάλι, πιθανόν από αμβλύ αντικείμενο, καθώς και σημάδια στραγγαλισμού, έφερε η 52χρονη που δολοφονήθηκε από τον σύζυγό της στο Σιτοχώρι Σερρών, σύμφωνα με πληροφορίες από την πρώτη εξέταση του ιατροδικαστή. Στις 8:23, ο 59χρονος δράστης και μετέπειτα αυτόχειρας κάλεσε στο Α.Τ. Βισαλτίας, λέγοντας πως σκότωσε τη σύζυγό του, εκφράζοντας παράλληλα την πρόθεσή του να αυτοκτονήσει. Επί τουλάχιστον 15 λεπτά, σύμφωνα με πληροφορίες, ο αξιωματικός Υπηρεσίας κατέβαλε προσπάθειες να τον μεταπείσει τηλεφωνικώς, ενώ ταυτόχρονα οχήματα της ΕΛ.ΑΣ. μετέβησαν στο σπίτι του ζευγαριού αποκλείοντας τον χώρο. Εκεί εντόπισαν την 52χρονη νεκρή στην κρεβατοκάμαρα, ενώ ο σύζυγός της είχε εξαφανιστεί. Λίγη ώρα αργότερα, σε απόσταση περίπου ενός χιλιομέτρου από το σπίτι του ζευγαριού, διαπιστώθηκε φωτιά σε εγκαταλελειμμένο ποιμνιοστάσιο. Μετά την κατάσβεση, η σορός του 59χρονου εντοπίστηκε στο σημείο. Στα χέρια των αστυνομικών βρίσκεται και ένα ιδιόχειρο σημείωμα του δράστη, το οποίο εντοπίστηκε στο σπίτι του ζευγαριού. Μεταξύ άλλων έγραφε: «Τελικά η αγάπη μπορεί να σκοτώσει, για δες. Δεν θα σε δικάσουμε αντίο (αναφερόμενος στον γιο τους). Να είσαι δυνατός σε παρακαλώ. Ας με συγχωρέσει ο Θεός, δεν γινόταν αλλιώς. Το ’κανα για να ησυχάσουμε από όλους. Θα φύγουμε όλοι μαζί, αντίο. Το σκυλί το πήρα μαζί μου».",https://www.kathimerini.gr/wp-content/uploads/2025/02/shutterstock_1590152866-1-1-1-1-1-1-1-1_1-1-1-1-660x370.jpg?v=1739466204,Φωτ. Shutterstock,2025,2,13
https://www.kathimerini.gr/society/563467903/gynaikoktonia-stis-serres-55chronos-skotose-ti-syzygo-toy/,Γυναικοκτονία στις Σέρρες: 59χρονος σκότωσε τη σύζυγό του,2025-02-13,10:41:44,Κοινωνία,Αναστασία Σταματοπούλου,,"upd 12:00. Ανδρας 59 ετών στο Σιτοχώρι Σερρών δολοφόνησε τη σύζυγό του μέσα στο σπίτι τους το πρωί της Πέμπτης. Σύμφωνα με όσα έχουν γίνει γνωστά, λίγο μετά τις 8:00 ο άνδρας κάλεσε την Aστυνομία και είπε ότι έχει σκοτώσει τη σύζυγό του, απειλώντας να αυτοκτονήσει. Στελέχη της ΕΛ.ΑΣ. έσπευσαν στο σημείο και εντόπισαν νεκρή την 52χρονη γυναίκα με ίχνη στραγγαλισμού, ενώ εκτιμάται ότι είχε προηγηθεί χτύπημα με αντικείμενο. Ο δράστης τράπηκε σε φυγή πριν φτάσουν οι αστυνομικοί στο σημείο και αναζητείται. Στην περιοχή έχει σπεύσει και διαπραγματευτής της ΕΛ.ΑΣ. Κατά τις πρώτες πληροφορίες, ο 59χρονος είχε απασχολήσει στο παρελθόν τις Αρχές για καβγάδες με τον γιο του, ενώ αμφότεροι είχαν προσαχθεί. Οπως έγινε γνωστό αργότερα, η απαναθρακωμένη σορός ενός άνδρα βρέθηκε κοντά σε μαντρί της περιοχής. Η σορός δεν έχει αναγνωριστεί ακόμη, ωστόσο, υπάρχουν υποψίες ότι πρόκειται για τον 59χρονο και ότι αυτοκτόνησε.",https://www.kathimerini.gr/wp-content/uploads/2025/02/shutterstock_2379294947-5-1-1-1-1-2-1-1-660x370.jpg?v=1739435863,,2025,2,13
https://www.kathimerini.gr/society/563408581/gynaikoktonia-stoys-agioys-anargyroys-anakoinosi-el-as-gia-tis-peitharchikes-poines-stoys-astynomikoys/,Γυναικοκτονία στους Αγίους Αναργύρους: Ανακοίνωση ΕΛ.ΑΣ. για τις πειθαρχικές ποινές στους αστυνομικούς,2025-01-09,16:04:56,Κοινωνία,Newsroom,"«Εφόσον εκδοθεί αμετάκλητη καταδικαστική απόφαση του ποινικού δικαστηρίου, που επισύρει ποινή απόταξης ή αργίας με απόλυση, επαναλαμβάνεται η πειθαρχική δίκη για τυχόν επιβολή των ποινών αυτών», σημειώνει μεταξύ άλλων το Αρχηγείο της ΕΛ.ΑΣ.","Στις πειθαρχικές ποινές σε βάρος των αστυνομικών που ενεπλάκησαν στην υπόθεση της γυναικοκτονίας της 28χρονης Κυριακής Γρίβα, έξω από το Α.Τ. Αγίων Αναργύρων, αναφέρεται σε ανακοίνωσή του το Αρχηγείο της Ελληνικής Αστυνομίας. Οπως επισημαίνει η ΕΛ.ΑΣ., «σύμφωνα με το Πειθαρχικό Δίκαιο Αστυνομικών Υπαλλήλων, η πειθαρχική διαδικασία είναι αυτοτελής και ανεξάρτητη, ενώ δεν μπορεί να ανασταλεί από την ποινική ή άλλη δίκη. Στη συγκεκριμένη υπόθεση, ενεργοποιήθηκαν άμεσα οι μηχανισμοί διερεύνησης σε ποινικό και πειθαρχικό επίπεδο, με σκοπό την εξέταση και τον τυχόν καταλογισμό ευθυνών σε βάρος των εμπλεκόμενων αστυνομικών». Σχετικά με τις διαδικασίες που ακολουθήθηκαν, το Αρχηγείο της ΕΛ.ΑΣ. αναφέρει πως «σε ποινικό επίπεδο, διατάχθηκε από την Εισαγγελία Πρωτοδικών Αθηνών προκαταρκτική εξέταση, η οποία ανατέθηκε στην Υπηρεσία Εσωτερικών Υποθέσεων Σωμάτων Ασφαλείας. Μετά τις απαραίτητες ενέργειες η δικογραφία υποβλήθηκε στην Εισαγγελία στις 6 Δεκεμβρίου 2024, όπου εκκρεμεί η διερεύνηση της τέλεσης ποινικών αδικημάτων από τους εμπλεκόμενους αστυνομικούς». «Παράλληλα, με την ΕΔΕ που είχε εξ αρχής διαταχθεί, μετά και τη γνωμοδότηση του Συνηγόρου του Πολίτη, οι αστυνομικοί παραπέμφθηκαν στο Πρωτοβάθμιο Πειθαρχικό Συμβούλιο Αξιωματικών Αθηνών, με το ερώτημα επιβολής της ποινής της απόταξης», προστίθεται. «Το αρμόδιο πειθαρχικό δικαστήριο σε πρώτο βαθμό επέβαλε, κατά την ανεξάρτητη κρίση του, για αμιγώς πειθαρχικά παραπτώματα, ποινές αργίας με απόλυση σε τρεις αστυνομικούς και ποινή προστίμου σε έναν αστυνομικό, ενώ κατά την εκδίκαση σε δεύτερο βαθμό, ως προς τους τρεις αστυνομικούς, επιβλήθηκαν εκ νέου ποινές αργίας με απόλυση μεγαλύτερης διάρκειας», τονίζεται επίσης. Στην ίδια ανακοίνωση, επισημαίνεται ότι η επόπτρια και ο σκοπός του αστυνομικού καταστήματος δεν υπηρετούν πλέον στην Ελληνική Αστυνομία, «η πρώτη λόγω αποστρατείας και ο δεύτερος λόγω απόταξης για προγενέστερο παράπτωμα». «Η ανωτέρω απόφαση του δευτεροβάθμιου πειθαρχικού δικαστηρίου, για πρώτη φορά με απόφαση του υπουργού Προστασίας του Πολίτη, θα διαβιβαστεί στην Εθνική Αρχή Διαφάνειας, προκειμένου να ασκηθούν τα κατά τον νόμο προβλεπόμενα ένδικα μέσα», διευκρινίζει η ΕΛ.ΑΣ. «Σημειώνεται ότι τα Πειθαρχικά Συμβούλια λειτουργούν και λαμβάνουν αποφάσεις ανεξάρτητα, όπως συμβαίνει και με τα ποινικά δικαστήρια, ενώ σύμφωνα με το πειθαρχικό δίκαιο, εφόσον εκδοθεί αμετάκλητη καταδικαστική απόφαση του ποινικού δικαστηρίου, που επισύρει ποινή απόταξης ή αργίας με απόλυση, επαναλαμβάνεται η πειθαρχική δίκη για τυχόν επιβολή των ποινών αυτών», καταλήγει η ανακοίνωση.",https://www.kathimerini.gr/wp-content/uploads/2025/01/4216470-1-1-1_1-660x370.jpg?v=1736429829,INTIME News (Φωτ. αρχείου),2025,1,9
https://www.kathimerini.gr/society/563404276/gynaikoktonia-stoys-agioys-anargyroys-sti-dimosiotita-to-voyleyma-gia-ton-39chrono/,Γυναικοκτονία στους Αγίους Αναργύρους: Στο «φως» το βούλευμα για τον 39χρονο,2025-01-06,19:58:00,Κοινωνία,Newsroom,"Ο κατηγορούμενος βρισκόταν σε ήρεμη ψυχική κατάσταση και είχε απόλυτη συνείδηση των πράξεών του. Πώς στοιχειοθετείται η αναφορά σε ανθρωποκτόνο δόλο, σύμφωνα με το βούλευμα","Εννέα μήνες μετά τη γυναικοκτονία της 28χρονης Κυριακής Γρίβα, η οποία δολοφονήθηκε από τον πρώην σύντροφο της έξω από το Α.Τ. Αγίων Αναργύρων, στη δημοσιότητα έρχεται το βούλευμα για τον δράστη, ο οποίος παραμένει κρατούμενος στο ψυχιατρείο των φυλακών Κορυδαλλού. Σύμφωνα με το βούλευμα, ο κατηγορούμενος βρισκόταν σε ήρεμη ψυχική κατάσταση και είχε απόλυτη συνείδηση των πράξεών του, όπως αναφέρει σε ρεπορτάζ η ΕΡΤ. Ειδικότερα, η αναφορά σε ανθρωποκτόνο δόλο στοιχειοθετείται από το μέσο που χρησιμοποίησε ο δράστης για την τέλεση της πράξης. Πρόκειται για το μαχαίρι, μήκους 34εκατοστών με λάμα 20 εκατοστών, με το οποίο κατάφερε πολλαπλά πλήγματα στο σώμα της 28χρονης. Σε άλλο σημείο, υπογραμμίζεται ότι, όπως διαπιστώθηκε εργαστηριακά, ο 39χρονος είχε κάνει χρήση σκευάσματος που του είχε συνταγογραφηθεί για θεραπευτικούς σκοπούς. Είχε επίσης καταναλώσει μέτρια ποσότητα αλκοόλ, ώστε να μη δικαιολογείται μέθη ή καταστολή του επιπέδου της συνείδησής του. Τέλος, γίνεται αναφορά στο γεγονός πως ο 39χρονος είχε αισθήματα εκδίκησης, εξαιτίας της διακοπής της ερωτικής του σχέσης με το θύμα.",https://www.kathimerini.gr/wp-content/uploads/2025/01/4216685_1-1-660x370.jpg?v=1736185848,Φωτ. INTIME News,2025,1,6
https://www.kathimerini.gr/society/dikastiko/563366386/gynaikoktonia-stoys-ampelokipoys-profylakisteos-o-39chronos/,Γυναικοκτονία στους Αμπελοκήπους: Προφυλακιστέος ο 39χρονος,2024-12-10,14:30:27,Δικαστικό,Σοφία Σπίγγου,Τι υποστήριξε στην απολογία του,"Τον δρόμο για τη φυλακή πήρε 39χρονος, αλβανικής καταγωγής, που ομολόγησε πως σκότωσε τη σύζυγό του με ένα σφυρί και στη συνέχεια έκρυψε τη σορό στο πατάρι του σπιτιού της οικογένειας στου Αμπελοκήπους. Σύμφωνα με πληροφορίες, δήλωσε συντετριμμένος κατά την απολογία του, ενώ φέρεται να υποστήριξε πως το έγκλημα δεν ήταν προμελετημένο. «Θόλωσα όταν η σύζυγός μου μού είπε ότι το ένα από τα δύο παιδιά δεν είναι δικό μου. Πήρα το σφυρί και τη χτύπησα», φέρεται να είπε στην απολογία του. Μάλιστα, φέρεται να είπε ότι καβγάδισαν και τη σκότωσε εν βρασμώ ψυχικής ορμής αρπάζοντας ένα σφυρί από την τσάντα της δουλειάς του. Κατά τους ισχυρισμούς του, επιχείρησε να την επαναφέρει, αλλά κατάλαβε ότι ήταν νεκρή. Τότε, όπως φέρεται να είπε, πανικοβλήθηκε και αποφάσισε να κρύψει τη σορό. Απαντώντας σχετικά με τα μηνύματα που φέρεται να έστελνε στα παιδιά του από το κινητό της νεκρής συζύγου του όταν εκείνα την αναζητούσαν, είπε πως δεν ήθελε να τα στενοχωρήσει. Σε βάρος του 39χρονου έχει ασκηθεί ποινική δίωξη για ανθρωποκτονία με δόλο σε ήρεμη ψυχική κατάσταση, παράνομη οπλοκατοχή και οπλοχρησία.",https://www.kathimerini.gr/wp-content/uploads/2024/12/4485114-660x370.jpg?v=1733833810,Φωτ.: Intime,2024,12,10
https://www.kathimerini.gr/society/563359285/ampelokipoi-sokarei-i-omologia-toy-gynaikoktonoy/,Γυναικοκτονία στους Αμπελοκήπους: Σοκάρει η ομολογία του δράστη,2024-12-06,09:15:10,Κοινωνία,Newsroom,,"Σοκάρει ο ομολογία του 39χρονου δράστη της γυναικοκτονίας στους Αμπελοκήπους, με τη σορό της συζύγου του να εντοπίζεται έπειτα από έξι ημέρες στο πατάρι του σπιτιού τους. Τις Αρχές ειδοποίησε χθες το απόγευμα ο ίδιος ο δράστης. Σύμφωνα με πληροφορίες, υποστήριξε στους αστυνομικούς πως γνώριζε ότι το θύμα τον απατούσε και «θόλωσε» όταν την άκουσε να μιλάει στο τηλέφωνο με άλλον άνδρα την περασμένη Πέμπτη, σύμφωνα με τους ισχυρισμούς του. Στη συνέχεια, όπως κατά πληροφορίες είπε, τη χτύπησε στο κεφάλι με σφυρί και τη στραγγάλισε. Επειτα με ένα σεντόνι την τύλιξε, την έκρυψε για κάποιες ώρες στο δωμάτιό τους και το επόμενο πρωί, αφού πήγε τα παιδιά του στο σχολείο, μετέφερε τη σορό στο πατάρι. Σημειώνεται ότι εκεί εντοπίστηκε και το σφυρί με το οποίο τη χτύπησε. Ο 39χρονος αρχικά πήγε τα παιδιά στον αδελφό του. Οταν χρειάστηκε τελικά να επιστρέψουν στο σπίτι, ο 39χρονος, σύμφωνα με όσα είπε, αποφάσισε να καλέσει τις Αρχές και να ομολογήσει το έγκλημα.",https://www.kathimerini.gr/wp-content/uploads/2024/12/4484738-660x370.jpg?v=1733468951,ΙΝΤΙΜΕ,2024,12,6
https://www.kathimerini.gr/society/563351092/thessaloniki-nea-gynaikoktonia-me-thyma-roma-paradothike-o-allodapos-drastis/,"Θεσσαλονίκη: Νέα γυναικοκτονία, με θύμα Ρομά – Παραδόθηκε ο αλλοδαπός δράστης",2024-12-01,11:56:04,Κοινωνία,Αναστασία Σταματοπούλου,"Νέο περιστατικό γυναικοκτονίας καταγράφηκε την Κυριακή, στη Θεσσαλονίκη. Η ανακοίνωση της ΕΛ.ΑΣ.","[upd.: 13.18] Νέο περιστατικό γυναικοκτονίας καταγράφηκε σήμερα, τη φορά αυτή στη Θεσσαλονίκη, με έναν άνδρα να φέρεται ότι σκότωσε τη σύζυγό του και να τραυμάτισε τον γιο της, πριν παραδοθεί στην αστυνομία. Σύμφωνα με την ΕΛ.ΑΣ., τις πρωινές ώρες της Κυριακής συνελήφθη από αστυνομικούς του Τμήματος Δίωξης και Εξιχνίασης Εγκλημάτων Θερμαϊκού ένας 46χρονος αλλοδαπός για την ανθρωποκτονία της 60χρονης συζύγου του και τον τραυματισμό του 29χρονου γιου της, σε οικία στην περιοχή Αγγελοχώρι. Ο άνδρας θα οδηγηθεί άμεσα στον εισαγγελέα, αφού σε βάρος του σχηματίστηκε δικογραφία για ανθρωποκτονία με δόλο, τετελεσμένη και σε απόπειρα. Η νέα γυναικοκτονία εκτυλίχθηκε το πρωί στο σπίτι της οικογένειας, ενώ πληροφορίες αναφέρουν πως δεν υπήρχε ιστορικό ενδοοικογενειακής βίας από πλευράς δράστη. Σύμφωνα με πληροφορίες, για άγνωστο λόγο ξέσπασε έντονος καυγάς ανάμεσα στο ζευγάρι. Κατά πληροφορίες της «Κ» ο θανάσιμος τραυματισμός της 60χρονης γυναίκας έγινε με μαχαίρι, ενώ τραυματίστηκε και ο γιος τους που προσπάθησε να σταματήσει τον καυγά τους και να αποτρέψει τον πατριό του από την επίθεση στη μητέρα του. Ο αλλοδαπός φέρεται να είναι αλβανικής καταγωγής, ενώ το θύμα ήταν Ρομά. Ο δράστης μετέβη ο ίδιος στην αστυνομία όπου και παραδόθηκε, δηλώνοντας ότι σκότωσε τη γυναίκα του. Σύμφωνα με πληροφορίες, η ζωή του 29χρονου γιου του θύματος δεν διατρέχει κίνδυνο και νοσηλεύεται στο Ιπποκράτειο Νοσοκομείο Θεσσαλονίκης. «Από αστυνομικούς του Τμήματος Δίωξης και Εξιχνίασης Εγκλημάτων Θερμαϊκού συνελήφθη, πρωινές ώρες σήμερα (01-12-2024), 46χρονος αλλοδαπός για ανθρωποκτονία και απόπειρα ανθρωποκτονίας. Ειδικότερα, όπως προέκυψε από την αστυνομική έρευνα, ο ανωτέρω έπειτα από διαπληκτισμό, τραυμάτισε θανάσιμα με χρήση δύο μαχαιριών την 60χρονη σύζυγό του και σοβαρά τον 29χρονο γιο της, εντός της οικίας τους στην περιοχή του Αγγελοχωρίου του Δήμου Θερμαϊκού. Στο σημείο μετέβη συνεργείο της Υποδιεύθυνσης Εγκληματολογικών Ερευνών Βορείου Ελλάδος, για την εξερεύνηση και φωτογράφηση του χώρου. Ο συλληφθείς ο οποίος παρουσιάστηκε αυτοβούλως στην επιληφθείσα Υπηρεσία, θα οδηγηθεί στον αρμόδιο Εισαγγελέα».",https://www.kathimerini.gr/wp-content/uploads/2024/12/astynomikos-1-1-660x370.jpg?v=1733046885,,2024,12,1
https://www.kathimerini.gr/society/563327920/gynaikoktonia-sto-agrinio-profylakisteos-o-30chronos-gia-tin-dolofonia-tis-43chronis/,Γυναικοκτονία στο Αγρίνιο: Προφυλακιστέος ο 30χρονος για την δολοφονία της 43χρονης,2024-11-16,16:17:14,Κοινωνία,Ηλίας Κάνιστρας,Ο κατηγορούμενος επρόκειτο να οδηγηθεί στις φυλακές του Κορυδαλλού.,"Προφυλακιστέος κρίθηκε, μετά την πολύωρη απολογία του στην ανακρίτρια Αγρινίου, ο 30χρονος που κατηγορείται για την δολοφονία της 43χρονης πρώην συντρόφου του, το βράδυ της περασμένης Δευτέρας στην οδό Παπαγιάννη στο Αγρίνιο. Αγρίνιο: Βίντεο με τον δράστη λίγο πριν παραδοθεί στις αρχές

Ο κατηγορούμενος οδηγήθηκε στα δικαστήρια του Αγρινίου κάτω από αυστηρά μέτρα ασφαλείας, ενώ μετά την απολογία του, κρίθηκε προσωρινά κρατούμενος με ομόφωνη απόφαση της ανακρίτριας και του εισαγγελέα και αναμένεται να οδηγηθεί στις φυλακές του Κορυδαλλού.


  

Αγρίνιο: Τα μηνύματα και οι απειλές του 30χρονου γυναικοκτόνου προς τη Δώρα Ο κατηγορούμενος οδηγήθηκε στα δικαστήρια του Αγρινίου κάτω από αυστηρά μέτρα ασφαλείας, ενώ μετά την απολογία του, κρίθηκε προσωρινά κρατούμενος με ομόφωνη απόφαση της ανακρίτριας και του εισαγγελέα και αναμένεται να οδηγηθεί στις φυλακές του Κορυδαλλού. Αγρίνιο: Τα μηνύματα και οι απειλές του 30χρονου γυναικοκτόνου προς τη Δώρα",https://www.kathimerini.gr/wp-content/uploads/2024/11/shutterstock_2379294947-660x370.jpg?v=1731766580,(φωτ. Shutterstock),2024,11,16
https://www.kathimerini.gr/society/563320798/gynaikoktonia-sto-agrinio-ti-ischyristike-o-30chronos-meta-ti-syllipsi-toy/,Γυναικοκτονία στο Αγρίνιο: Τι ισχυρίστηκε ο 30χρονος μετά τη σύλληψή του,2024-11-13,08:34:45,Κοινωνία,Αναστασία Σταματοπούλου,,"«Δεν μπορούσα να διανοηθώ ότι δεν θα είναι μαζί μου και ότι είναι με άλλον», φέρεται να ισχυρίστηκε αρχικά στους αστυνομικούς ο 30χρονος καθ’ ομολογίαν δολοφόνος της 43χρονης Δώρας στο Αγρίνιο. Υπενθυμίζεται ότι, μετά από ώρες αναζητήσεων, ο 30χρονος εντοπίστηκε το μεσημέρι της Τρίτης στην περιοχή της Μυρτιάς. Εκεί, αφού έγινε αντιληπτός αρχικά από την αδελφή του, έφτασαν αστυνομικοί και δυνάμεις της ΟΠΚΕ σε μια αποθήκη κοντά στο σπίτι του όπου και βρισκόταν. Στο σημείο κλήθηκε και διαπραγματευτής της ΕΛ.ΑΣ., καθώς ο 30χρονος ήταν ένοπλος και απειλούσε να βάλει τέλος στη ζωή του. Λίγη ώρα αργότερα, ο διαπραγματευτής κατάφερε να τον ηρεμήσει και τελικά μπήκε στην αποθήκη η αδελφή του, η οποία τον αγκάλιασε και του έπιασε τα χέρια, και έτσι εκείνος άφησε το όπλο. Στη συνέχεια, μπήκαν στην αποθήκη και οι αστυνομικοί, οι οποίοι τον ακινητοποίησαν και του πέρασαν χειροπέδες. Σύμφωνα με πληροφορίες, ο κατηγορούμενος ισχυρίστηκε αρχικά στους αστυνομικούς ότι έμαθε για τη σχέση της πρώην συντρόφου του και τη σκότωσε γιατί, όπως ανέφερε χαρακτηριστικά, «δεν μπορούσε να διανοηθεί ότι θα είναι με κάποιον άλλον». Στη συνέχεια όμως φέρεται να άλλαξε τους ισχυρισμούς του κατά τη διάρκεια της απολογίας του, λέγοντας ότι ακολούθησε τη 43χρονη και μπήκε στο αυτοκίνητό της για να συζητήσουν. «Προσπάθησα να την πείσω να τα ξαναβρούμε, τότε κάτι μου είπε, νευρίασα, τσακωθήκαμε και έτσι έβγαλα το όπλο και την πυροβόλησα», φέρεται να είπε ο 30χρονος. Ο δράστης, όταν ρωτήθηκε από τους αστυνομικούς πού είχε κρυμμένο το πιστόλι όταν έγινε η έρευνα στο σπίτι του (κατά την οποία είχαν εντοπιστεί τρία άλλα όπλα, πριν από τη δολοφονία), φέρεται να απάντησε ότι το προμηθεύτηκε από τη «μαύρη αγορά». Πρόκειται για στοιχείο το οποίο έχει τεθεί στο μικροσκόπιο της ΕΛ.ΑΣ., καθώς εκτιμάται ότι αποτελεί ένδειξη για έγκλημα εκ προμελέτης, ενώ ο 30χρονος επιχειρεί να παρουσιάσει την εικόνα ότι έδρασε εν βρασμώ. Ο 30χρονος αναμένεται να οδηγηθεί σήμερα ενώπιον των εισαγγελικών αρχών, ενώ σύμφωνα με πληροφορίες πρόκειται να ζητήσει προθεσμία προκειμένου να απολογηθεί.",https://www.kathimerini.gr/wp-content/uploads/2024/11/Myrtia-drastis-3-1-660x370.jpg?v=1731478894,Φωτογραφία: agriniopress.gr,2024,11,13
https://www.kathimerini.gr/society/563321605/gynaikoktonia-sto-agrinio-to-savvato-i-apologia-toy-30chronoy/,Γυναικοκτονία στο Αγρίνιο: Το Σάββατο η απολογία του 30χρονου,2024-11-13,18:47:05,Κοινωνία,Newsroom,"Ο καθ' ομολογίαν δολοφόνος της 43χρονης Δώρας οδηγήθηκε την Τετάρτη ενώπιον των εισαγγελικών Αρχών, απ' όπου έλαβε προθεσμία για να απολογηθεί","Το Σάββατο θα απολογηθεί ο 30χρονος καθ’ ομολογίαν δολοφόνος της 43χρονης Δώρας στο Αγρίνιο. Ο κατηγορούμενος οδηγήθηκε την Τετάρτη ενώπιον των εισαγγελικών Αρχών, απ’ όπου έλαβε προθεσμία για την απολογία του. Σύμφωνα με την ΕΡΤ, την υπεράσπισή του ανέλαβε ο δικηγόρος Γιώργος Κριεμάδης. Ο 30χρονος, ο οποίος συνελήφθη το μεσημέρι της Τρίτης στην περιοχή της Μυρτιάς, μετά από ώρες αναζητήσεων, φέρεται να ισχυρίστηκε στους αστυνομικούς ότι «δεν μπορούσα να διανοηθώ ότι δεν θα είναι μαζί μου και ότι είναι με άλλον». Στη συνέχεια, όμως, φέρεται να άλλαξε τους ισχυρισμούς του, λέγοντας ότι ακολούθησε τη 43χρονη και μπήκε στο αυτοκίνητό της για να συζητήσουν. «Προσπάθησα να την πείσω να τα ξαναβρούμε, τότε κάτι μου είπε, νευρίασα, τσακωθήκαμε και έτσι έβγαλα το όπλο και την πυροβόλησα», φέρεται να είπε ο 30χρονος.",https://www.kathimerini.gr/wp-content/uploads/2024/11/Myrtia-drastis-3-2-660x370.jpg?v=1731516287,Φωτ. agriniopress.gr,2024,11,13
https://www.kathimerini.gr/society/563321758/agrinio-vinteo-me-tis-kiniseis-toy-30chronoy-meta-ti-gynaikoktonia/,Αγρίνιο: Βίντεο με τις κινήσεις του 30χρονου μετά τη γυναικοκτονία,2024-11-13,20:16:28,Κοινωνία,Newsroom,"Ο 30χρονος φέρεται να διένυσε μια απόσταση 10 χιλιομέτρων μετά τη δολοφονία της 43χρονης. Διανυκτέρευσε σε ένα εκκλησάκι, αφού πρώτα έσπασε το παράθυρο για να εισέλθει","Νέα ντοκουμέντα έρχονται στη δημοσιότητα σχετικά με τη δολοφονία της 43χρονης Δώρας στο Αγρίνιο. Σε βίντεο του MEGA αποτυπώνονται ο 30χρονος καθ’ ομολογίαν δολοφόνος τη νύχτα του εγκλήματος, να περιφέρεται στο δάσος με ένα σακίδιο στην πλάτη. Ο 30χρονος φέρεται να διένυσε μια απόσταση 10 χιλιομέτρων μετά τη δολοφονία και στη συνέχεια διανυκτέρευσε σε ένα εκκλησάκι, αφού πρώτα έσπασε το παράθυρο για να εισέλθει.  Στο σακίδιο, το οποίο έφερε στην πλάτη, ο γυναικοκτόνος είχε μέσα σφαίρες και πιθανότατα το όπλο που χρησιμοποιήθηκε στη δολοφονία της 43χρονης.",https://www.kathimerini.gr/wp-content/uploads/2024/11/Screenshot-2024-11-13-200024-660x370.jpg?v=1731520882,Screenshot,2024,11,13
https://www.kathimerini.gr/society/563319661/gynaikoktonia-sto-agrinio-i-dora-prepei-na-mas-kanei-pio-machitikoys/,Γυναικοκτονία στο Αγρίνιο: «Η Δώρα πρέπει να μας κάνει πιο μαχητικούς»,2024-11-12,18:43:52,Κοινωνία,Λίνα Γιάνναρου,"H Νατάσα Μακρυδήμα, ψυχολόγος του Ξενώνα Κακοποιημένων Γυναικών του Αγρινίου, μιλάει στην «Κ» για όλα όσα πρέπει να αλλάξουν άμεσα","Από το βράδυ της Δευτέρας, η Νατάσα Μακρυδήμα, ψυχολόγος του Ξενώνα Κακοποιημένων Γυναικών του Αγρινίου, είχε ανοίξει το αρχείο της και έψαχνε. Ανοιξε φακέλους, τετράδια, διάβασε σημειώσεις. Οταν δεν βρήκε αυτό που έψαχνε, έκατσε πίσω στην καρέκλα της διπλά απογοητευμένη. «Οχι δεν είχε περάσει η Δώρα από εμάς» θα έλεγε λίγο αργότερα στην «Κ». «Δεν την έχω καταγεγραμμένη την κοπέλα. Θρηνούμε για τη Δώρα. Θορυβηθήκαμε και συντριβήκαμε. Βλέποντας όμως όλα αυτά τα ονόματα και τα πρόσωπα των γυναικών που έχουν περάσει από τον Ξενώνα, συνειδητοποιούμε πόσες πολλές περιπτώσεις είναι παρόμοιες και μπορούν να έχουν την ίδια κατάληξη». Μέχρι προχθές οι άνθρωποι που ασχολούνται με τις κακοποιημένες γυναίκες στο Αγρίνιο είχαν να λένε ότι το «κακό» δεν είχε φτάσει στην πόρτα τους –το κοντινότερο περιστατικό ήταν το καλοκαίρι στην Αμφιλοχία με τη στυγερή δολοφονία της Αρετής. Οι δομές, το οικείο τμήμα Αντιμετώπισης Ενδοοικογενειακής Βίας, η δουλειά που γίνεται συστηματικά στο πεδίο τα τελευταία χρόνια, φαινόταν να αποδίδει. Ομως η άγρια δολοφονία της 43χρονης μητέρας λίγες ημέρες πριν από τη Διεθνή Ημέρα για την Εξάλειψη της Βίας κατά των Γυναικών στις 25 Νοεμβρίου, ήρθε να αποκαλύψει τα επικίνδυνα κενά που χάσκουν ακόμα ακάλυπτα. Για τη δολοφονία της 43χρονης συνελήφθη στην περιοχή Μυρτιά του Δήμου Θέρμου της Αιτωλοακαρνανίας, ο 30χρονος πρώην σύντροφός της και βρίσκεται αντιμέτωπος με την κατηγορία της ανθρωποκοκτονίας από πρόθεση. «Πρέπει να αλλάξουν πολλά και άμεσα» επισημαίνει η κ. Μακρυδήμα. «Οι γυναίκες μέχρι πρότινος δεν πήγαιναν να καταγγείλουν την κακοποίησή τους. Τώρα καταφέραμε και οι γυναίκες να μιλάνε αλλά και όσοι γνωρίζουν κάτι, ο περίγυρος. Εχουν βγει πολλές γυναίκες και καταγγέλλουν πλέον τη βία που βιώνουν και παρ’ όλα αυτά γίνονται ακόμα πιο στυγερά τα εγκλήματα, γιατί είναι εγκλήματα εκδίκησης, γιατί κανένας δεν μπορεί να τις προφυλάξει». Ως γνωστόν και η Δώρα είχε καταγγείλει τον δολοφόνο της. Σε βάρος του 30χρονου είχαν εκδοθεί περιοριστικοί όροι για να μην την πλησιάζει, ενώ η δικάσιμος για την υπόθεση είχε οριστεί για τις 15 Νοεμβρίου, τρεις ημέρες πριν από τη γυναικοκτονία. «Δεν γίνεται να κυκλοφορούν ελεύθεροι άνθρωποι που μπορεί να φέρουν όπλα ή να έχουν ψυχική διαταραχή ή να είναι άνθρωποι της νύχτας ή οτιδήποτε. Τα ασφαλιστικά μέτρα είναι μια θεωρία που απέχει από την πράξη. Το ζούμε και με γυναίκες που φιλοξενούνται στον ξενώνα και έρχονται τρομοκρατημένες. Μπορεί να κερδίζουν τα ασφαλιστικά μέτρα, όμως φοβούνται ότι αν φτάσουν εκείνη την ώρα στο δικαστήριο θα έχουν αντίποινα». Οπως λέει, πολλές γυναίκες αποσύρουν τις καταγγελίες και τις μηνύσεις, δεν ζητούν πια την ποινική δίωξη του κακοποιητή τους, για αυτοπροστασία. «Η γυναίκα πήγε στην αστυνομία, η αστυνομία έκανε το καθήκον της, αλλά η υπόθεση δεν πρόλαβε να εκδικαστεί. Η ίδια η ζωή μας δείχνει ότι θα πρέπει οι ποινές να διασφαλίζουν το περιθώριο από το αυτόφωρο στην τελεσιδικία, ειδικά όταν έχουμε επιβαρυντικά στοιχεία». Η γυναίκα δεν είχε ζητήσει panic button, μολονότι σύμφωνα με πληροφορίες το αρμόδιο αστυνομικό τμήμα είχε δείξει ιδιαίτερο ενδιαφέρον για την υπόθεση. Δεν πίστευε ούτε και εκείνη πού μπορούσε να φτάσει ο δράστης. «Μακάρι να είχε ζητήσει βοήθεια από εμάς, από την ομάδα, από μένα, την αστυνομία. Εχουμε πολύ καλή συνεργασία με το τμήμα ενδοοικογενειακής στο Αγρίνιο. Θα την είχαμε φυγαδεύσει» λέει η κ. Μακρυδήμα. Η Δώρα είχε τρία παιδιά. Oπως κάθε μητέρα ίσως σκέφτηκε τις επιπτώσεις μιας τέτοιας κίνησης σε αυτά. «Εχουν γίνει πολλά, αλλά πρέπει να γίνουν περισσότερα. Πολλές γυναίκες ζητάνε πια το panic button και να φιλοξενηθούν σε ασφαλή καταλύματα. Δεν ντρέπονται όπως παλιά. Οπως μου είπε μια γυναίκα που φιλοξενήσαμε: “Δεν είναι κατάντια να είμαι εδώ. Είναι σωτηρία”». Eχει αλλάξει και η σχέση με την αστυνομία. «“Γιατί να πάω εκεί;”, έλεγαν παλιά. “Για να του κάνουν παρατήρηση;” Eχουν γίνει βήματα και βλέπουμε ενσυναίσθηση από πλευράς των αρχών». Oλοι έχουν αλλάξει. Οι άνδρες έχουν αλλάξει καθόλου; «Η πατριαρχική κουλτούρα έχει ανδρώσει γενιές και γενιές, δεν είναι εύκολο από τη μια μέρα στην άλλη να αλλάξουν κάποια πράγματα. Από το ’14 μέχρι σήμερα πάντως βλέπουμε όλο και περισσότερους άνδρες να ασχολούνται με τις δράσεις συμπαράστασης και υποστήριξης του ξενώνα». Σε λίγο, η απογοήτευση, η θλίψη, ο θυμός, παραμερίζονται. «Η Δώρα πρέπει να μας κάνει πιο μαχητικούς».",https://www.kathimerini.gr/wp-content/uploads/2024/11/eglima-agrinio-1-660x370.jpg?v=1731427389,agrinionews.gr,2024,11,12
https://www.kathimerini.gr/society/563319373/gynaikoktonia-sto-agrinio-anakoinosi-tis-el-as-gia-ti-syllipsi-toy-30chronoy/,Γυναικοκτονία στο Αγρίνιο: Ανακοίνωση της ΕΛ.ΑΣ. για τη σύλληψη του 30χρονου,2024-11-12,16:10:16,Κοινωνία,Newsroom,"Στην κατοχή του βρέθηκε ένα περίστροφο οπλισμένο με εννέα φυσίγγια, ένα μαχαίρι, 21 ακόμη φυσίγγια και δύο κινητά","Στη σύλληψη αλλά και στο παρελθόν του 30χρονου, που κατηγορείται για τη γυναικοκτονία της 43χρονης πρώην συντρόφου του στο Αγρίνιο, αναφέρεται με ανακοίνωσή της η Ελληνική Αστυνομία. Ο άνδρας, που εντοπίστηκε και συνελήφθη το μεσημέρι της Τρίτης στη Μυρτιά Αιτωλοακαρνανίας, αντιμετωπίζει κατηγορίες για ανθρωποκτονία από πρόθεση και παράβαση του νόμου για τα όπλα. Για τη σύλληψή του, πραγματοποιήθηκε αστυνομική επιχείρηση με τη συμμετοχή της Υποδιεύθυνσης Ασφάλειας, της ΟΠΚΕ, καθώς και ειδικού διαπραγματευτή. Στην κατοχή του βρέθηκε ένα περίστροφο οπλισμένο με εννέα φυσίγγια, ένα μαχαίρι, 21 ακόμη φυσίγγια και δύο κινητά τηλέφωνα. Ο 30χρονος θα οδηγηθεί στον εισαγγελέα Πρωτοδικών Αιτωλοακαρνανίας. Σημειώνεται πως ο κατηγορούμενος είχε συλληφθεί και τον Σεπτέμβριο του 2024, έπειτα από μήνυση που είχε υποβάλει το θύμα σε βάρος του, για ενδοοικογενειακή βία. Σύμφωνα με την ΕΛ.ΑΣ., «ευρισκόμενος στην οικία της, κρατώντας κουζινομάχαιρο, την είχε απειλήσει λεκτικά, προκαλώντας της τρόμο και ανησυχία». Σε βάρος του είχαν επιβληθεί οι περιοριστικοί όροι της μη προσέγγισης του θύματος σε απόσταση μικρότερη των 50 μέτρων και της απαγόρευσης επικοινωνίας μαζί της, ενώ του είχαν αφαιρεθεί δύο κυνηγετικά όπλα και είχαν ανακληθεί οι σχετικές άδειες οπλοκατοχής. Συνελήφθη, σήμερα το μεσημέρι, στη Μυρτιά Αιτωλοακαρνανίας, από αστυνομικούς της Υποδιεύθυνσης Ασφάλειας Αγρινίου και της ΟΠΚΕ Αγρινίου με τη συνδρομή διαπραγματευτή της Διεύθυνσης Αστυνομίας Ακαρνανίας, ένας ημεδαπός άνδρας, σε βάρος του οποίου σχηματίστηκε, κακουργηματικού χαρακτήρα δικογραφία, για ανθρωποκτονία από πρόθεση και παράβαση του νόμου για τα όπλα. Ειδικότερα, χθες το βράδυ, στο Αγρίνιο, ο κατηγορούμενος πυροβόλησε με πυροβόλο όπλο ημεδαπή γυναίκα και την τραυμάτισε στην κοιλιακή χώρα, ενώ στη συνέχεια τράπηκε σε φυγή. Αστυνομικοί της ομάδας ΔΙ.ΑΣ. του Τμήματος Αμεσης Δράσης Αγρινίου μετέβησαν στον τόπο του εγκλήματος, όπου εντόπισαν τη γυναίκα να φέρει τραύματα στην κοιλιακή χώρα, κατονομάζοντας τον συλληφθέντα ως τον δράστη που την πυροβόλησε και συνέδραμαν για την άμεση διακομιδή της με σταθμό του ΕΚΑΒ, στο Γενικό Νοσοκομείο Αγρινίου, όπου η παθούσα υπέκυψε στα τραύματά της. Για τη σύλληψη του κατηγορούμενου, συγκροτήθηκε οργανωμένη αστυνομική επιχείρηση από αστυνομικούς της Υποδιεύθυνσης Ασφάλειας Αγρινίου και της ΟΠΚΕ Αγρινίου, με τη συμμετοχή διαπραγματευτή της Διεύθυνσης Αστυνομίας Ακαρνανίας, με αποτέλεσμα τον εντοπισμό και τη σύλληψη του κατηγορούμενου σήμερα το μεσημέρι, στη Μυρτιά Αιτωλοακαρνανίας. Στην κατοχή του συλληφθέντα οι αστυνομικοί της Υποδιεύθυνσης Ασφάλειας Αγρινίου βρήκαν και κατάσχεσαν ένα περίστροφο οπλισμένο με εννέα φυσίγγια, ένα μαχαίρι, 21 ακόμη φυσίγγια και δύο κινητά τηλέφωνα. Σημειώνεται ότι ο κατηγορούμενος είχε συλληφθεί και τον Σεπτέμβριο του έτους 2024, έπειτα από μήνυση που είχε υποβάλει το θύμα σε βάρος του, για ενδοοικογενειακή βία, διότι ευρισκόμενος στην οικία της, κρατώντας κουζινομάχαιρο, την είχε απειλήσει λεκτικά, προκαλώντας της τρόμο και ανησυχία. Από την αρμόδια Εισαγγελική Αρχή είχαν επιβληθεί στον κατηγορούμενο οι περιοριστικοί όροι της μη προσέγγισης του θύματος σε απόσταση μικρότερη των 50 μέτρων και της απαγόρευσης επικοινωνίας μαζί της, ενώ του είχαν αφαιρεθεί πριν δύο μήνες, από το Αστυνομικό Τμήμα Θέρμου, δύο κυνηγετικά όπλα και είχαν ανακληθεί οι σχετικές άδειες οπλοκατοχής. Για την ίδια υπόθεση, η παθούσα δεν επιθυμούσε τη χορήγηση panic button και τη μεταφορά της σε ασφαλή δομή φιλοξενίας. Ο συλληφθείς θα οδηγηθεί στον εισαγγελέα Πρωτοδικών Αιτωλοακαρνανίας. Την προανάκριση ενεργεί η Υποδιεύθυνση Ασφάλειας Αγρινίου».",https://www.kathimerini.gr/wp-content/uploads/2024/11/12112024dyt-1-660x370.jpg?v=1731420586,Φωτ. ΕΛ.ΑΣ.,2024,11,12
https://www.kathimerini.gr/society/563319148/gynaikoktonia-sto-agrinio-pos-synelifthi-o-proin-syntrofos-tis-43chronis/,Γυναικοκτονία στο Αγρίνιο: Πώς συνελήφθη ο πρώην σύντροφος της 43χρονης,2024-11-12,13:44:58,Κοινωνία,Newsroom,,"Την κατηγορία της ανθρωποκτονίας από πρόθεση αντιμετωπίζει ο 30χρονος, που συνελήφθη στην περιοχή Μυρτιά του Δήμου Θέρμου της Αιτωλοακαρνανίας, για τη γυναικοκτονία της 43χρονης πρώην συντρόφου του στο Αγρίνιο. Οσον αφορά τη σύλληψη του 30χρονου, σύμφωνα με νεότερες πληροφορίες, όταν ο άνδρας είδε τους αστυνομικούς να πλησιάζουν το σπίτι μέσα στο οποίο κρυβόταν, έφυγε και επιχείρησε να κρυφτεί μέσα σε καλαμιώνες στην παραλίμνια περιοχή της Τριχωνίδας, στη Μυρτιά. Ομως οι αστυνομικοί τον αντελήφθησαν, τον ακολούθησαν και τον εντόπισαν. Τελικά, έπειτα από διαπραγματεύσεις, ο 30χρονος συνελήφθη. Στο σημείο είχαν σπεύσει διαπραγματευτής της ΕΛ.ΑΣ., αλλά και στελέχη των ΟΠΚΕ. Ο συλληφθείς οδηγήθηκε στην Ασφάλεια Αγρινίου, ενώ εξετάζεται εάν το όπλο που βρέθηκε στην κατοχή του (μαζί με σφαίρες και ένα μαχαίρι) είναι το ίδιο με αυτό που χρησιμοποιήθηκε για τον φόνο. Παράλληλα, το πόρισμα της ιατροδικαστικής εξέτασης αναμένεται να «ρίξει φως» στις ακριβείς συνθήκες κάτω από τις οποίες πυροβολήθηκε το θύμα. Η ΕΛ.ΑΣ. ενημερώθηκε χθες στις 19.35 για γυναίκα που έφερε τραύμα στην κοιλιακή χώρα, από πυροβόλο όπλο, επί της οδού Παπαγιάννη. Σύμφωνα με πληροφορίες, η 43χρονη δέχθηκε πυροβολισμό από τη δεξιά πλευρά στο αυτοκίνητό της, επομένως θεωρείται πιθανό ο δράστης να επιβιβάστηκε προσωρινά στη θέση του συνοδηγού. Οι ίδιες πληροφορίες αναφέρουν ότι ο δράστης εθεάθη τελευταία φορά λίγο μετά τις 8 το βράδυ της Δευτέρας με ένα σακίδιο στην πλάτη και το όπλο στο χέρι. Το όχημα με το οποίο είχε διαφύγει ο 30χρονος από τον τόπο του εγκλήματος εντοπίστηκε λίγο αργότερα στην περιοχή της Μυρτιάς, δίπλα στη λίμνη Τριχωνίδα και με κατεύθυνση από Αγρίνιο προς Θέρμο. Σχετικά με το παρελθόν του 30χρονου, το θύμα, σύμφωνα με την Αστυνομία, είχε υποβάλει στις 4 Σεπτεμβρίου μήνυση εναντίον του για ενδοοικογενειακή βία, διότι, όπως είχε καταγγείλει, την είχε απειλήσει με ένα μαχαίρι. Ο 30χρονος είχε συλληφθεί στο πλαίσιο του αυτοφώρου, ενώ σε έρευνα που έγινε στο σπίτι του οι αστυνομικοί βρήκαν στην κατοχή του δύο όπλα. Μετά τη σύλληψή του ο 30χρονος είχε οδηγηθεί στο εισαγγελέα, ενώ είχε οριστεί δικάσιμος για τις 15 Νοεμβρίου. Ταυτόχρονα, του είχαν επιβληθεί περιοριστικοί όροι, ώστε να μην πλησιάζει τη 43χρονη.",https://www.kathimerini.gr/wp-content/uploads/2024/11/Myrtia-drastis-3-660x370.jpg?v=1731411847,Φωτογραφία: agriniopress.gr,2024,11,12
https://www.kathimerini.gr/society/563319034/gynaikoktonia-sto-agrinio-entopisan-ton-30chrono-echei-kleistei-se-spiti-me-oplo/,Γυναικοκτονία στο Αγρίνιο: Συνελήφθη ο πρώην σύντροφος της 43χρονης,2024-11-12,12:19:28,Κοινωνία,Newsroom,,"(upd. 12:33) Εντοπίστηκε, έπειτα από αρκετές ώρες ερευνών, ο 30χρονος πρώην σύντροφος της 43χρονης γυναίκας που δολοφονήθηκε χθες στο Αγρίνιο. Βρέθηκε σε σπίτι στο Θέρμο, ωστόσο, παρέμενε στο εσωτερικό του οπλισμένος και επί τόπου έσπευσαν διαπραγματευτής της ΕΛ.ΑΣ. μαζί με αστυνομικούς των ΟΠΚΕ. Εντέλει, συνελήφθη από τις Αρχές, ενώ κατασχέθηκαν όπλο, μαχαίρι και σφαίρες. Ο συλληφθείς οδηγήθηκε στην Ασφάλεια Αγρινίου, ενώ εξετάζεται εάν το όπλο που βρέθηκε στην κατοχή του είναι το ίδιο με αυτό που χρησιμοποιήθηκε για τον φόνο. Παράλληλα, το πόρισμα της ιατροδικαστικής εξέτασης αναμένεται να «ρίξει φως» στις ακριβείς συνθήκες κάτω από τις οποίες πυροβολήθηκε το θύμα. Υπενθυμίζεται ότι, πριν το ΕΚΑΒ παραλάβει τη γυναίκα, η ίδια φέρεται να είπε ότι την είχε πυροβολήσει ο 30χρονος, ενώ η αδελφή του μιλώντας σε δημοσιογράφους υποστήριξε ότι της είπε στο τηλέφωνο «Βάσω, το έκανα, έχω χτυπήσει τη Δώρα». Η ΕΛ.ΑΣ. ενημερώθηκε στις 19.35 για γυναίκα που έφερε τραύμα στην κοιλιακή χώρα, από πυροβόλο όπλο, επί της οδού Παπαγιάννη. Σύμφωνα με πληροφορίες, η 43χρονη δέχθηκε πυροβολισμό από τη δεξιά πλευρά στο αυτοκίνητό της, επομένως θεωρείται πιθανό ο δράστης να επιβιβάστηκε προσωρινά στη θέση του συνοδηγού. Οι ίδιες πληροφορίες αναφέρουν ότι ο δράστης εθεάθη τελευταία φορά λίγο μετά τις 8 το βράδυ της Δευτέρας με ένα σακίδιο στην πλάτη και το όπλο στο χέρι. Το όχημα με το οποίο είχε διαφύγει ο 30χρονος από τον τόπο του εγκλήματος εντοπίστηκε λίγο αργότερα στην περιοχή της Μυρτιάς, δίπλα στη λίμνη Τριχωνίδα και με κατεύθυνση από Αγρίνιο προς Θέρμο. Σχετικά με το παρελθόν του 30χρονου, το θύμα, σύμφωνα με την Αστυνομία, είχε υποβάλει στις 4 Σεπτεμβρίου μήνυση εναντίον του για ενδοοικογενειακή βία, διότι, όπως είχε καταγγείλει, την είχε απειλήσει με ένα μαχαίρι. Ο 30χρονος είχε συλληφθεί στο πλαίσιο του αυτοφώρου, ενώ σε έρευνα που έγινε στο σπίτι του οι αστυνομικοί βρήκαν στην κατοχή του δύο όπλα. Μετά τη σύλληψή του ο 30χρονος είχε οδηγηθεί στο εισαγγελέα, ενώ είχε οριστεί δικάσιμος για τις 15 Νοεμβρίου. Ταυτόχρονα του είχαν επιβληθεί περιοριστικοί όροι, ώστε να μην πλησιάζει την 43χρονη.",https://www.kathimerini.gr/wp-content/uploads/2024/11/Στιγμιότυπο_οθόνης_2024-11-11_9-09-11_μμ-660x370.png?v=1731354894,,2024,11,12
https://www.kathimerini.gr/society/563318710/gynaikoktonia-sto-agrinio-anaziteitai-o-proin-syntrofos-tis-43chronis/,Γυναικοκτονία στο Αγρίνιο: Αναζητείται ο πρώην σύντροφoς της 43χρονης,2024-11-12,07:34:40,Κοινωνία,Newsroom,Ο άνδρας είχε απασχολήσει και στο παρελθόν τις Αρχές για ενδοοικογενειακή βία και του είχαν επιβληθεί περιοριστικοί όροι να μην πλησιάζει το θύμα,"(UPD 9:15) Aφαντος εξακολουθεί να παραμένει ο 30χρονος, ο οποίος αναζητείται από την Αστυνομία για την υπόθεση της δολοφονίας της 43χρονης μητέρας τριών παιδιών το βράδυ της Δευτέρας στην πόλη του Αγρινίου. Υπενθυμίζεται πως πριν το ΕΚΑΒ παραλάβει τη γυναίκα, η ίδια φέρεται να είπε ότι την είχε πυροβολήσει ο 30χρονος. Σύμφωνα με πληροφορίες, η γυναίκα δέχθηκε πυροβολισμούς και στη συνέχεια διακομίστηκε στο νοσοκομείο του Αγρινίου, όπου, παρά τις προσπάθειες που κατέβαλαν οι γιατροί, υπέκυψε στα τραύματά της. Σύμφωνα με πληροφορίες της «Κ», η ΕΛ.ΑΣ. ενημερώθηκε στις 19.35 για γυναίκα που έφερε τραύμα στην κοιλιακή χώρα, από πυροβόλο όπλο, επί της οδού Παπαγιάννη. Σύμφωνα με πληροφορίες, η 43χρονη δέχτηκε πυροβολισμό από τη δεξιά πλευρά στο αυτοκίνητό της, επομένως θεωρείται πιθανό ο δράστης να επιβιβάστηκε προσωρινά στη θέση του συνοδηγού. Οι ίδιες πληροφορίες αναφέρουν ότι ο δράστης εθεάθη τελευταία φορά λίγο μετά τις 8 το βράδυ της Δευτέρας με ένα σακίδιο στην πλάτη και το όπλο στο χέρι. Το όχημα με το οποίο είχε διαφύγει ο 30χρονος από τον τόπο του εγκλήματος εντοπίστηκε λίγο αργότερα στην περιοχή της Μυρτιάς, δίπλα στη λίμνη Τριχωνίδα και με κατεύθυνση από Αγρίνιο προς Θέρμο. Σύμφωνα με πληροφορίες, οι έρευνες των αστυνομικών για τον εντοπισμό του επικεντρώνονται στις παραπάνω περιοχές. Το στοιχείο που προβληματίζει την Αστυνομία είναι ότι ο 30χρονος πιθανότατα φέρει ακόμα όπλο. Σχετικά με το παρελθόν του 30χρονου, το θύμα, σύμφωνα με την Αστυνομία, είχε υποβάλλει στις 4 Σεπτεμβρίου μήνυση εναντίον του για ενδοοικογενειακή βία, διότι, όπως είχε καταγγείλει, την είχε απειλήσει με ένα μαχαίρι. Ο 30χρονος είχε συλληφθεί στο πλαίσιο του αυτόφωρου ενώ σε έρευνα που έγινε στο σπίτι του, οι αστυνομικοί βρήκαν στην κατοχή του δύο όπλα. Μετά την σύλληψή του ο 30χρονος είχε οδηγηθεί στο εισαγγελέα, ενώ είχε οριστεί δικάσιμος για τις 15 Νοεμβρίου. Ταυτόχρονα του είχαν επιβληθεί περιοριστικοί όροι, ώστε να μην πλησιάζει την 43χρονη. Τέλος, σύμφωνα με την Αστυνομία, η 43χρονη δεν είχε ζητήσει να τοποθετηθεί στο κινητό της τηλέφωνο η εφαρμογή panic button, ούτε είχε ζητήσει να φιλοξενηθεί σε κάποια δομή. Σύμφωνα με την αδερφή του 30χρονου που μίλησε σε δημοσιογράφους, ο άνδρας «είχε σχέση τέσσερα περίπου χρόνια με την κοπέλα. Να ζητήσουμε συγγνώμη. Δεν ήταν τέτοιο παιδί ο αδερφός μου. Να μην πάθει τίποτα. Να συλληφθεί, να πληρώσει για αυτό που έκανε. Αλλά να μην τον σκοτώσουν, να μην αυτοκτονήσει. Απείλησε ότι θα αυτοκτονήσει. Με πήρε τηλέφωνο το απόγευμα. Μου είπε “Βάσω το έκανα, έχω χτυπήσει την Δώρα”. Του είπα ότι δεν ήταν κτήμα του, να την αφήσει. Το έκανε. Δεν το πιστεύω αυτό που έκανε. Δεν ήταν τέτοιο παιδί. Μου είπε ότι θα φύγει, να προσέχεις τη μάνα μας και το παιδί (σ.σ. της). Το τηλέφωνό του είναι κλειστό. Του είχε κάνει ασφαλιστικά μέτρα». «Δεν ήταν ταραγμένος. Εφυγε, είπε θα πάω βόλτα και θα γυρίσω. Όταν ήρθα σπίτι είδα το αμάξι. Αλλά δεν ήταν εδώ. Αν τον έβλεπα τώρα θα του έλεγα να παραδοθεί» είπε από την πλευρά της η μητέρα του 30χρονου. ",https://www.kathimerini.gr/wp-content/uploads/2024/11/agrinio-blurred_1-660x370.jpg?v=1731393735,Φωτογραφία / screenshot: ΕΡΤ,2024,11,12
https://www.kathimerini.gr/society/563317951/gynaikoktonia-sto-agrinio-entopistike-to-aytokinito-toy-30chronoy-stin-periochi-myrtia-toy-thermoy/,Γυναικοκτονία στο Αγρίνιο: Εντοπίστηκε το αυτοκίνητο του 30χρονου στην περιοχή Μυρτιά του Θέρμου,2024-11-11,22:44:30,Κοινωνία,Newsroom,"Εκτιμάται ότι ο 30χρονος κινείται πεζός στην περιοχή, καθώς τη γνωρίζει πολύ καλά. Προβληματίζει την Αστυνομία η πιθανότητα να φέρει μαζί του όπλο","Στην περιοχή της Μυρτιάς, δίπλα στη λίμνη Τριχωνίδα και με κατεύθυνση από Αγρίνιο προς Θέρμο, βρέθηκε το αυτοκίνητο του 30χρονου, ο οποίος αναζητείται από την Αστυνομία για την υπόθεση της δολοφονίας της 43χρονης. Σύμφωνα με την Αστυνομία, εκτιμάται ότι ο 30χρονος κινείται πεζός στην περιοχή, διότι τη γνωρίζει πολύ καλά, ενώ αστυνομικές δυνάμεις έχουν αναπτυχθεί για τον εντοπισμό του. Παράλληλα, εκείνο που προβληματίζει την Αστυνομία είναι ότι ο 30χρονος πιθανότατα φέρει μαζί του όπλο.",https://www.kathimerini.gr/wp-content/uploads/2024/11/ASTYNOMIAINTIME-1-scaled-2-660x370.jpg?v=1731357801,ΙΝΤΙΜΕ,2024,11,11
https://www.kathimerini.gr/society/563317936/gynaikoktonia-sto-agrinio-i-kataggelia-toy-thymatos-gia-ton-proin-syntrofo-toy-eichan-afairethei-3-opla/,Γυναικοκτονία στο Αγρίνιο: Η καταγγελία του θύματος για τον πρώην σύντροφο – Του είχαν αφαιρεθεί 3 όπλα,2024-11-11,22:25:20,Κοινωνία,"Γιάννης Σουλιώτης

Αναστασία Σταματοπούλου","Αστυνομικοί της ομάδας ΔΙ.ΑΣ. που έσπευσαν στο σημείο βρήκαν αιμόφυρτη την 43χρονη, η οποία τους είπε πως δράστης είναι ο 30χρονος πρώην σύντροφός της. Το χρονικό της δολοφονικής επίθεσης","Νέα στοιχεία έρχονται στο φως για τη γυναικοκτονία με θύμα μία 43χρονη γυναίκα στο Αγρίνιο, που έπεσε απόψε νεκρή από πυροβολισμούς που της κατάφερε εξ επαφής ο πρώην σύντροφός της. Αστυνομικοί της ομάδας ΔΙ.ΑΣ. που έσπευσαν στο σημείο τη βρήκαν αιμόφυρτη και, πριν διακομιστεί με ΕΚΑΒ σε νοσοκομείο, όπου και υπέκυψε στα τραύματά της, είπε πως δράστης είναι ο 30χρονος πρώην σύντροφός της, σύμφωνα με το ρεπορτάζ. Η επίθεση σημειώθηκε κοντά στο αυτοκίνητο της γυναίκας. Ο φερόμενος ως δράστης είχε απασχολήσει και στο παρελθόν τις αρχές για ενδοοικογενειακή βία και στις 6 Σεπτεμβρίου του αφαιρέθηκαν τρία κυνηγετικά όπλα. Την καταγγελία την είχε κάνει το θύμα, μητέρα τριών παιδιών ηλικίας 14, 16 και 18 ετών, τα οποία είχε αποκτήσει από τη σχέση της με άλλον άνδρα. Για την υπόθεση είχε οριστεί δικάσιμος για τις 15 Νοεμβρίου και σε βάρος του 30χρονου είχαν εκδοθεί περιοριστικοί όροι για να μην πλησιάζει το θύμα. Σύμφωνα με πληροφορίες, η γυναίκα δεν είχε ζητήσει panic button τον Σεπτέμβριο. Η αστυνομία έχει εξαπολύσει ανθρωποκυνηγητό για τον εντοπισμό του δράστη.",https://www.kathimerini.gr/wp-content/uploads/2024/11/Στιγμιότυπο_οθόνης_2024-11-11_10-15-11_μμ-660x370.png?v=1731356134,,2024,11,11
https://www.kathimerini.gr/society/563317909/gynaikoktonia-sto-agrinio-tin-pyrovolise-o-proin-syntrofos-tis-eiche-parelthon-endooikogeneiakis-vias/,Γυναικοκτονία στο Αγρίνιο: Την πυροβόλησε ο πρώην σύντροφός της – Είχε παρελθόν ενδοοικογενειακής βίας,2024-11-11,21:57:48,Κοινωνία,"Γιάννης Σουλιώτης

Αναστασία Σταματοπούλου
Ηλίας Κάνιστρας",Ο άνδρας είχε απασχολήσει και στο παρελθόν τις αρχές για ενδοοικογενειακή βία και του είχαν επιβληθεί περιοριστικοί όροι να μην πλησιάζει το θύμα. Σε 4 ημέρες θα εκδικαζόταν η υπόθεση,"Δολοφονική επίθεση δέχθηκε απόψε στην πόλη του Αγρινίου μία 43χρονη γυναίκα. Σύμφωνα με πληροφορίες, η γυναίκα δέχθηκε πυροβολισμούς και στη συνέχεια διακομίστηκε στο νοσοκομείο του Αγρινίου, όπου, παρά τις προσπάθειες που κατέβαλαν οι γιατροί, υπέκυψε στα τραύματά της. Η περιοχή της δολοφονικής επίθεσης έχει αποκλειστεί από την Αστυνομία, η οποία έχει ξεκινήσει τις έρευνες για την ανεύρεση στοιχείων που θα μπορούσαν να οδηγήσουν στον εντοπισμό του δράστη. Οι αστυνομικοί λαμβάνουν καταθέσεις από περίοικους και αναζητούν βιντεοληπτικό υλικό από κάμερες ασφαλείας που λειτουργούν στην περιοχή. Σύμφωνα με πληροφορίες της «Κ», η ΕΛ.ΑΣ. ενημερώθηκε στις 19:35 για γυναίκα που έφερε τραύμα στην κοιλιακή χώρα, από πυροβόλο όπλο, επί της οδού Παπαγιάννη. Η 43χρονη έπεσε θύμα της ένοπλης επίθεσης δίπλα στο αυτοκίνητό της. Πριν την παραλάβει το ΕΚΑΒ, φέρεται να είπε ότι την είχε πυροβολήσει ο πρώην σύντροφός της, ηλικίας 30 ετών. Ηταν μητέρα 3 παιδιών ηλικίας 14, 16 και 18 ετών. Ο δράστης δεν είναι ο πατέρας των παιδιών. Ο άνδρας είχε απασχολήσει και στο παρελθόν τις αρχές για ενδοοικογενειακή βία και του είχαν επιβληθεί περιοριστικοί όροι να μην πλησιάζει το θύμα. Σε 4 ημέρες θα εκδικαζόταν η υπόθεση. Το όχημα με το οποίο είχε διαφύγει ο 30χρονος από τον τόπο του εγκλήματος, εντοπίστηκε λίγο αργότερα στην περιοχή της Μυρτιάς, δίπλα στη λίμνη Τριχωνίδα και με κατεύθυνση από Αγρίνιο προς Θέρμο. Σύμφωνα με την Αστυνομία, εκτιμάται ότι ο δράστης κινείται πεζός στην περιοχή, διότι τη γνωρίζει πολύ καλά, ενώ αστυνομικές δυνάμεις έχουν αναπτυχθεί για τον εντοπισμό του. Το στοιχείο που προβληματίζει την Αστυνομία είναι ότι ο 30χρονος πιθανότατα φέρει ακόμα όπλο.",https://www.kathimerini.gr/wp-content/uploads/2024/11/Στιγμιότυπο_οθόνης_2024-11-11_9-09-11_μμ-660x370.png?v=1731354894,,2024,11,11
https://www.kathimerini.gr/society/563125498/gynaikoktonia-stin-amfilochia-i-36chroni-eiche-ypovalei-minysi-prin-apo-dyo-imeres/,Γυναικοκτονία στην Αμφιλοχία: Η 36χρονη είχε υποβάλει μήνυση πριν από δύο ημέρες,2024-07-13,10:50:06,Κοινωνία,Αναστασία Σταματοπούλου,"Ο δράστης, αφού σκότωσε την σύζυγό του με την οποία ήταν σε διάσταση, έβαλε τέλος στη ζωή του. Η σύλληψή του μετά τη μήνυση δεν είχε καταστεί δυνατή στα όρια του αυτοφώρου","Μια ακόμη γυναικοκτονία αυτή τη φορά στην Αμφιλοχία ήρθε να προστεθεί στη μακρά λίστα των τραγικών γεγονότων με θύματα γυναίκες. Ειδικότερα, τα ξημερώματα του Σαββάτου ένας 43χρονος άνδρας τραυμάτισε θανάσιμα με καραμπίνα την 36χρονη σύζυγό του με την οποία ήταν σε διάσταση και στη συνέχεια έβαλε τέλος στη ζωή του. Ο δράστης και αυτόχειρας είχε στήσει καρτέρι θανάτου. Ολα συνέβησαν στις 4 τα ξημερώματα στην οδό Λουτρού. Σύμφωνα με τις πρώτες πληροφορίες περίμενε την άτυχη γυναίκα να επιστρέψει στο σπίτι της. Τη στιγμή που εκείνη πάρκαρε το αυτοκίνητο της πήδηξε από το μπαλκόνι του 1ου ορόφου στον “ουρανό” του οχήματος και άρχισε να την πυροβολεί, ενώ την συνέχεια έστρεψε την κάνη του όπλου στον εαυτό του και έβαλε τέλος στη ζωή του. Ο δράστης βρέθηκε νεκρός σε απόσταση περίπου πέντε μέτρων από το όχημα. Σημειώνεται ότι στις 11 Ιουλίου το θύμα είχε υποβάλλει μήνυση για ενδοοικογενειακή παράνομη βία και απειλή, για πράξεις που έλαβαν χώρα την 10η Ιουλίου στην Αμφιλοχία. Ωστόσο, δεν κατέστη δυνατή η σύλληψη του δράστη στα όρια του αυτοφώρου, ενώ η παθούσα δεν επιθυμούσε να μεταφερθεί σε δομή ούτε να της χορηγηθεί panic button. Επίσης, στις 12 Μαΐου 2024, ο 43χρονος κατόπιν υποβολής μηνύσεως της 36χρονης είχε συλληφθεί εντός των ορίων του αυτοφώρου για ενδοοικογενειακή βία, εξύβριση, απειλή και σωματικές βλάβες, ενώ υπέβαλε στη συνέχεια σε βάρος της 36χρονης μήνυση για ενδοοικογενειακή βία. Οι δυο συλληφθέντες οδηγήθηκαν στον αρμόδιο Εισαγγελέα και στη συνέχεια αθωώθηκαν κατά την εκδίκαση της υπόθεσης. Ο αυτόχειρας διέμενε στο σπίτι του πατέρα του και με την εν διαστάσει σύζυγό του είχαν δυο παιδιά.",https://www.kathimerini.gr/wp-content/uploads/2024/07/peripolikoooo-1-660x370.jpg?v=1720856970,Φωτ. Shutterstock,2024,7,13
https://www.kathimerini.gr/society/563125462/gynaikoktonia-stin-amfilochia-skotose-tin-en-diastasei-syzygo-toy-kai-sti-synecheia-aytoktonise/,Γυναικοκτονία στην Αμφιλοχία: Σκότωσε την εν διαστάσει σύζυγό του και στη συνέχεια αυτοκτόνησε,2024-07-13,09:28:04,Κοινωνία,Newsroom,,"Σε τραγωδία εξελίχθηκε τα ξημερώματα η σχέση ενός νεαρού εν διαστάσει ζευγαριού στην Αμφιλοχία. Ο 43χρονος σύζυγος τραυμάτισε θανάσιμα με καραμπίνα την 36χρονη γυναίκα του και στη συνέχεια έβαλε τέλος στην ζωή του. Ο δράστης και αυτόχειρας είχε στήσει καρτέρι θανάτου. Ολα συνέβησαν στις 4 τα ξημερώματα στην οδό Λουτρού. Σύμφωνα με τις πρώτες πληροφορίες περίμενε την άτυχη γυναίκα να επιστρέψει στο σπίτι της. Τη στιγμή που εκείνη πάρκαρε το αυτοκίνητο της πήδηξε από το μπαλκόνι του 1ου ορόφου στον “ουρανό” του οχήματος και άρχισε να την πυροβολεί, ενώ την συνέχεια έστρεψε την κάνη του όπλου στον εαυτό του και έβαλε τέλος στη ζωή του. Ο δράστης βρέθηκε νεκρός σε απόσταση περίπου πέντε μέτρων από το όχημα. Σημειώνεται ότι στις 11 Ιουλίου το θύμα είχε υποβάλλει μήνυση για ενδοοικογενειακή παράνομη βία και απειλή, για πράξεις που έλαβαν χώρα την 10η Ιουλίου στην Αμφιλοχία. Ωστόσο, δεν κατέστη δυνατή η σύλληψη του δράστη στα όρια του αυτοφώρου. Η 36χρονη δεν επιθυμούσε να μεταφερθει σε δομή ούτε να της χορηγηθεί panic button. Ο αυτόχειρας διέμενε στο σπίτι του πατέρα του και με την εν διαστάσει σύζυγό του είχαν δυο παιδιά.",https://www.kathimerini.gr/wp-content/uploads/2024/07/ASTYNOMIAINTIME-12-660x370.jpg?v=1720852054,Φωτ. ΙΝΤΙΜΕ NEWS,2024,7,13
https://www.kathimerini.gr/society/563125786/gynaikoktonia-stin-amfilochia-o-43chronos-apeilise-to-thyma-oti-tha-skotosei-tin-kori-toys/,Γυναικοκτονία στην Αμφιλοχία: Ο 43χρονος απείλησε το θύμα ότι θα σκοτώσει την κόρη τους,2024-07-13,16:49:46,Κοινωνία,Newsroom,Νέες αποκαλύψεις για το έγκλημα: Ο εκβιασμός που φέρεται να έκανε στο θύμα ο 43χρονος ώστε να το αναγκάσει να εμφανιστεί. Τι δήλωσε η μητέρα της 37χρονης - Νόμιμα κατείχε το όπλο σύμφωνα με την ανακοίνωση της Αστυνομίας.,"Νέα στοιχεία έρχονται στο φως της δημοσιότητας για το έγκλημα στην Αμφιλοχία όπου ένας 43χρονος σκότωσε τη εν διαστάσει σύζυγό του προτού βάλει τέλος στη ζωή του. Σύμφωνα με την ΕΡΤ, ο δράστης φέρεται να κρατούσε όμηρο τη 13χρονη κόρη του ώστε να υποχρεώσει την άτυχη γυναίκα να γυρίσει στο σπίτι. Οι απειλές σύμφωνα με την ΕΡΤ που εξαπέλυε ήταν συνεχείς. Φέρεται μάλιστα να είπε στη γυναίκα: «Αν δεν έρθεις, αν δεν γυρίσεις στο σπίτι, θα σκοτώσω το παιδί». Η αστυνομία ενημερώθηκε από τους γείτονες που άκουσαν τους πυροβολισμούς τα ξημερώματα του Σαββάτου. Μία ημέρα πριν, το θύμα που είχε δύο παιδιά με τον 43χρονο αυτόχειρα, είχε υποβάλλει μήνυση στην αστυνομία. «Πάει την Τρίτη το παιδί μου στην αστυνομία να υποβάλλει μήνυση και αυτός εξαφανίστηκε. Πήγε στο σπίτι της γυναίκας γιατί έπινε (…) Την χτύπησε, ήταν πρησμένο το μάτι της. Έξαφανίστηκε ο κύριος και δεν μπορούνε να τον βρούνε» είπε η μητέρα της 37χρονης γυναίκας στο ΕΡΤNews. Ολα συνέβησαν στις 4 τα ξημερώματα στην οδό Λουτρού όπου ο δράστης είχε στήσει καρτέρι θανάτου. Σύμφωνα με τις πρώτες πληροφορίες περίμενε την άτυχη γυναίκα να επιστρέψει στο σπίτι της. Τη στιγμή που εκείνη πάρκαρε το αυτοκίνητο της πήδηξε από το μπαλκόνι του 1ου ορόφου στον “ουρανό” του οχήματος και άρχισε να την πυροβολεί. Στη συνέχεια έστρεψε την κάνη του όπλου στον εαυτό του και έβαλε τέλος στη ζωή του. Ο δράστης βρέθηκε νεκρός σε απόσταση περίπου πέντε μέτρων από το όχημα. Σημειώνεται ότι στις 11 Ιουλίου το θύμα είχε υποβάλλει μήνυση για ενδοοικογενειακή παράνομη βία και απειλή, για πράξεις που έλαβαν χώρα την 10η Ιουλίου στην Αμφιλοχία. Ωστόσο, δεν κατέστη δυνατή η σύλληψη του δράστη στα όρια του αυτοφώρου, ενώ η παθούσα δεν επιθυμούσε να μεταφερθεί σε δομή ούτε να της χορηγηθεί panic button. Επίσης, στις 12 Μαΐου 2024, ο 43χρονος κατόπιν υποβολής μηνύσεως της 36χρονης είχε συλληφθεί εντός των ορίων του αυτοφώρου για ενδοοικογενειακή βία, εξύβριση, απειλή και σωματικές βλάβες, ενώ υπέβαλε στη συνέχεια σε βάρος της 36χρονης μήνυση για ενδοοικογενειακή βία. Σε συνέχεια της από 13-07-2024 Ανακοίνωσης του Αρχηγείου της Ελληνικής Αστυνομίας, σχετικά με περιστατικό θανάσιμου τραυματισμού 36χρονης από τον 43χρονο εν διαστάσει σύζυγό της, και εν συνεχεία αυτοχειρίας αυτού, με κυνηγετικό όπλο, διευκρινίζονται τα ακόλουθα: Ο δράστης κατείχε νόμιμα το εν λόγω όπλο, για το οποίο διέθετε σχετική άδεια σε ισχύ και όλα τα απαραίτητα έγγραφα. Την 12 Μαΐου 2024, κατόπιν σχηματισμού δικογραφίας για περιστατικό ενδοοικογενειακής βίας, από τις αρμόδιες Αρχές είχε αφαιρεθεί το όπλο από την κατοχή του δράστη, ωστόσο, ένεκα αθώωσης αυτού, με απόφαση του Μονομελούς Πλημμελειοδικείου Αγρινίου, και όπως προβλέπεται στην κείμενη νομοθεσία, εφόσον δεν είχε γίνει χρήση του όπλου στο  περιστατικό, μετά από 15 ημέρες του αποδόθηκε εκ νέου με σχετική αίτησή του. Πάντως, μετά από δημοσιεύματα  στον ηλεκτρονικό Τύπο περί μη ανταπόκρισης αστυνομικών σε τηλεφωνικές κλήσεις του θύματος και συγγενικών της προσώπων, πριν από τον θανάσιμο τραυματισμό της γυναίκας, η ΕΛ.ΑΣ. διευκρινίζει πως «το θύμα κάλεσε στο οικείο Αστυνομικό Τμήμα αναφέροντας κίνδυνο της ζωής της από τον εν διαστάσει σύζυγό της, ενώ διέκοψε την κλήση χωρίς να δώσει στοιχεία επικοινωνίας και διαμονής, παρά μόνο το ονοματεπώνυμό της». «Αστυνομικοί αναζήτησαν στα ψηφιακά αρχεία ταυτοτήτων και σε αρχεία δικογραφιών περαιτέρω στοιχεία για την καλούσα, εντοπίζοντας το τηλέφωνο επικοινωνίας και τη διεύθυνση κατοικίας της. Άμεσα, πλήρωμα περιπολικού κινήθηκε προς την κατοικία της, ενώ ταυτόχρονα πραγματοποιούσε επανειλημμένες κλήσεις, προκειμένου να λάβουν περαιτέρω πληροφορίες και οδηγίες, ωστόσο ουδείς ανταποκρίθηκε. Μέσα σε λίγα λεπτά, οι αστυνομικοί έφτασαν στο σημείο, όπου εντόπισαν το θύμα και το σύζυγό της θανάσιμα τραυματισμένους. Παράλληλα, από τα αρχεία κλήσεων της Διεύθυνσης Αστυνομίας, δεν προκύπτει κλήση από το συγγενικό και φιλικό περιβάλλον του θύματος προς το οικείο Αστυνομικό Τμήμα ή την Άμεση Δράση, για αναφορά του περιστατικού. Οποιαδήποτε κλήση πραγματοποιήθηκε αφορά σε χρόνο μεταγενέστερο των θανάσιμων τραυματισμών και ενώ αστυνομικοί είχαν ήδη προστρέξει στο σημείο» καταλήγει η ανακοίνωση.",https://www.kathimerini.gr/wp-content/uploads/2024/07/Αμφιλοχία-660x370.jpg?v=1720878559,Φωτ. αρχείου: Intime,2024,7,13
https://www.kathimerini.gr/culture/563114287/panarchaia-gynaikoktonia-kai-nao-prin-apo-toys-naoys-anakalypsn-oi-archaiologoi/,Πανάρχαια γυναικοκτονία και «ναό πριν από τους ναούς» ανακάλυψν οι αρχαιολόγοι,2024-07-06,15:11:32,Κύπρος,Newsroom,"Τα ευρήματα δείχνουν «πόσο πολυσύνθετη και πλούσια ήταν η ζωή των ανθρώπων που έζησαν τέσσερις χιλιάδες χρόνια πριν από εμάς», όπως τονίζει ο αρχαιολόγος Λούκα Μπομπαρντιέρι","Σημαντική αρχαιολογική ανακάλυψη πραγματοποίησε στην Ερήμη, κοντά στη Λεμεσό της Κύπρου, επιστημονική αποστολή του πανεπιστημίου της Σιένα. Κατάφερε να φέρει στο φως ναό τεσσάρων χιλιάδων ετών, ο οποίος είχε δημιουργηθεί σε χώρο όπου βρισκόταν το εργαστήρι ενός τεχνίτη. Οπως δήλωσε στο ιταλικό πρακτορείο ειδήσεων Ansa o αρχαιολόγος Λούκα Μπομπαρντιέρι, πρόκειται για «τον αρχαιότερο ιερό χώρο που έχει ανακαλυφθεί, έως τώρα στη Μεγαλόνησο». Ο Μπομπαρντιέρι είναι υπεύθυνος των ανασκαφών, οι οποίες διεξάγονται σε συνεργασία με την Υπηρεσία Αρχαιοτήτων της Κύπρου και το ιταλικό υπουργείο Εξωτερικών. Οπως εξήγησε ο επιστήμονας «πρόκειται για μεγάλο δωμάτιο, όπου μεγάλο μαγκάλι φώτιζε, μέρα-νύχτα, μεγάλο μονόλιθο». Πρόκειται, ουσιαστικά, για «ναό που δημιουργήθηκε πριν από τους ναούς που γνωρίζουμε συνήθως» και ο οποίος μας δείχνει «πόσο πολυσύνθετη και πλούσια ήταν η ζωή των ανθρώπων αυτών, οι οποίοι ήταν τεχνίτες και έζησαν τέσσερις χιλιάδες χρόνια πριν από εμάς». Ο Ιταλός επιστήμονας, αποκάλυψε, δε, ότι «στην τελευταία αυτή εκστρατεία ανασκαφών, βρέθηκε και ο σκελετός κοπέλας ηλικίας περίπου είκοσι ετών, η οποία, όπως όλα δείχνουν, δολοφονήθηκε και στη συνέχεια το πτώμα «χτίσθηκε» για να μην ανακαλυφθεί, πιθανότατα, το έγκλημα. Οι δολοφόνοι της έσπασαν το κρανίο με ένα ξίφος ή με βαριά πέτρα και στη συνέχεια την τοποθέτησαν στο πάτωμα, με βαρύ λίθο πάνω στο στήθος. Δεν βρέθηκε κανένα πολύτιμο αντικείμενο στον περιβάλλοντα χώρο, κάτι που σημαίνει ότι δεν τηρήθηκε η συνήθης ιεροτελεστία. Δεν αποκλείεται να πρόκειται, λένε οι Ιταλοί επιστήμονες, για πανάρχαια γυναικοκτονία, η οποία μπορεί και να συνδέεται με «τιμωρία», για το ότι η κοπέλα είχε μείνει έγκυος. Με πληροφορίες από ΑΠΕ – ΜΠΕ",https://www.kathimerini.gr/wp-content/uploads/2024/07/kypros-8-660x370.jpg?v=1720267845,,2024,7,6
https://www.kathimerini.gr/society/563033464/gynaikoktonia-sto-menidi-apologeitai-simera-o-50chronos-ti-tha-ypostirixei/,Γυναικοκτονία στο Μενίδι: Απολογείται σήμερα ο 50χρονος – Τι θα υποστηρίξει,2024-05-20,10:23:59,Κοινωνία,Newsroom,Ο δράστης της δολοφονίας φέρεται να έχει παραδεχθεί στους αστυνομικούς πως έστησε καρτέρι σε σημείο κοντά στο σπίτι του θύματος και σκότωσε τη 40χρονη γυναίκα με πάνω από δέκα μαχαιριές,"Ενώπιον της ανακρίτριας θα απαντήσει σήμερα στο βαρύτατο κατηγορητήριο που του αποδίδει για τη δολοφονία με πολλαπλές μαχαιριές της εν διαστάσει συζύγου του, την οποία διέπραξε «σε ήρεμη ψυχική κατάσταση», ο 50χρονος κατηγορούμενος για το έγκλημα στο Μενίδι. Ο δράστης της δολοφονίας φέρεται να έχει παραδεχθεί στους αστυνομικούς πως έστησε καρτέρι σε σημείο κοντά στο σπίτι του θύματος και σκότωσε τη 40χρονη γυναίκα με πάνω από δέκα μαχαιριές. Η κατηγορία τού αποδίδει ότι σχεδίασε και εκτέλεσε το έγκλημα χωρίς ούτε λεπτό να υπαναχωρήσει από το σχέδιό του, που ήταν να εξοντώσει την γυναίκα γιατί «του έτρωγε τα λεφτά με άλλον άντρα». Ενώπιον της δικαστικής λειτουργού, ο κατηγορούμενος σήμερα φαίνεται ότι θα επιχειρήσει να πείσει πως το έγκλημα δεν προσχεδιάστηκε και πως έγινε υπό καθεστώς ψυχικής φόρτισης. Με πληροφορίες από ΑΠΕ-ΜΠΕ",https://www.kathimerini.gr/wp-content/uploads/2024/05/MENIDI-1-660x370.jpg?v=1716189766,Φωτ. ΙΝΤΙΜΕ,2024,5,20
https://www.kathimerini.gr/society/563029495/menidi-omologise-o-50chronos-oti-skotose-tin-40chroni/,Γυναικοκτονία στο Μενίδι: Ομολόγησε ο 50χρονος – Τι είπε στους αστυνομικούς,2024-05-17,07:36:55,Κοινωνία,Αναστασία Σταματοπούλου,"«Δεν άντεχα να τη βλέπω με άλλον», φέρεται να επαναλάμβανε στην κατάθεσή του","Ομολόγησε ο 50χρονος Αλβανός ότι σκότωσε την 40χρονη εν διαστάσει σύζυγό του. Σύμφωνα με πληροφορίες, ο δράστης τα έχει παραδεχτεί όλα στους αστυνομικούς, ενώ αυτό που φέρεται να επαναλάμβανε στην κατάθεσή του προανακριτικά ήταν ότι «δεν άντεχα να την βλέπω με άλλον». Ο 50χρονος, ο οποίος είχε στήσει καρτέρι κάτω από το σπίτι του θύματος στο Μενίδι και όταν την είδε να διασχίζει τον δρόμο την πλησίασε και άρχισε να τη μαχαιρώνει με ένα κουζινομάχαιρο, παρουσιάστηκε αμετανόητος και κυνικός στους αστυνομικούς του Τμήματος Ανθρωποκτονιών. Σε κανένα σημείο μάλιστα της κατάθεσής του δεν αναφέρθηκε στα δύο παιδιά τους. Σύμφωνα με τα πρώτα στοιχεία του ιατροδικαστή, το θύμα έφερε περισσότερες από δέκα μαχαιριές σε όλο το σώμα, και συγκεκριμένα σε χέρια, θώρακα, λαιμό και πόδια. Τις επόμενες ώρες ο καθ’ ομολογίαν δράστης, ο οποίος συνελήφθη χθες το μεσημέρι σε οικοδομή στη Φυλή και βρισκόταν σε κατάσταση μέθης, αναμένεται να οδηγηθεί ενώπιον εισαγγελέα και ανακριτή προκειμένου να απολογηθεί.",https://www.kathimerini.gr/wp-content/uploads/2024/05/4270047-660x370.jpg?v=1715920540,Φωτ. ΙΝΤΙΜΕ,2024,5,17
https://www.kathimerini.gr/society/563028919/gynaikoktonia-sto-menidi-giati-itan-eleytheros-o-drastis/,Γυναικοκτονία στο Μενίδι: Γιατί ήταν ελεύθερος ο δράστης,2024-05-17,07:09:00,Κοινωνία,"Ιωάννα Μάνδρου

Ηλιάνα Μάγρα","Ο δράστης θα μπορούσε να είχε κρατηθεί στο πλαίσιο του αυτοφώρου, όταν το θύμα προσέφυγε προ ημερών στη Δικαιοσύνη.","Τον κατήγγειλε τρεις φορές, πρώτα τον Απρίλιο του 2013, μετά τον Σεπτέμβριο του 2022 και την τελευταία πριν από δέκα ημέρες, για ενδοοικογενειακή βία, τη σκότωσε στον δρόμο. Η έκτη γυναικοκτονία στην Ελλάδα για το 2024, με θύμα την 40χρονη Ενκελέιντα, έγινε χθες το πρωί σε κεντρικό σημείο στο Μενίδι. Ο πρώην σύζυγός της θα μπορούσε να είχε κρατηθεί στο πλαίσιο του αυτοφώρου, όταν το θύμα προσέφυγε προ ημερών στη Δικαιοσύνη. Της Ιωάννας Μάνδρου Η φρικτή γυναικοκτονία στο Μενίδι, που συνέβη λίγο μόλις καιρό μετά τη στυγερή δολοφονία της Κυριακής Γρίβα έξω από το αστυνομικό τμήμα των Αγίων Αναργύρων, επανέφερε στην επικαιρότητα μία από τις πλέον οδυνηρές πτυχές της εγκληματικότητας, που συνεχίζεται παρά τις αλλαγές της νομοθεσίας. Στην υπόθεση του εγκλήματος στο Μενίδι η γυναίκα είχε μακρύ παρελθόν καταγγελιών εις βάρος του εν διαστάσει συζύγου της, καθώς είχε προσφύγει στη Δικαιοσύνη αρκετές φορές και είχε προχωρήσει σε διεκδίκηση της ασφάλειάς της. Το ιστορικό της άτυχης γυναίκας που τελικά κατέληξε μαχαιρωμένη στη μέση του δρόμου, είναι ενδεικτικό για τις πολλές περιπτώσεις βαριάς κακοποίησης γυναικών, που φθάνει έως την αφαίρεση της ζωής τους. Το θύμα για μία ακόμη φορά προσέφυγε στη Δικαιοσύνη πριν από λίγες ημέρες, ο δράστης συνελήφθη, προσήχθη στον εισαγγελέα και εις βάρος του ασκήθηκε ποινική δίωξη για ενδοοικογενειακή βία και άλλα αδικήματα. Από πλευράς αστυνομίας έγιναν με βάση τα νέα πρωτόκολλα όσα μπορούσαν να γίνουν, υποδείχθηκε στην άτυχη γυναίκα να μεταβεί σε δομή προστασίας γυναικών –δομές που έχουν ανοίξει σε πολλά σημεία και έχουν αρχίσει να λειτουργούν κανονικά–, αλλά η ίδια δεν έκανε χρήση, δυστυχώς, αυτής της επιλογής. Η συνέχεια από δικαστικής πλευράς, τουλάχιστον, ήταν η αναμενόμενη μέχρι την παραπομπή του δράστη στο αυτόφωρο για να δικαστεί για όσα ο εισαγγελέας του είχε αποδώσει με την ποινική δίωξη, διότι εκεί τα πράγματα θα μπορούσαν να γίνουν κι αλλιώς. Στο αυτόφωρο, όπως διαβεβαιώνουν δικαστικές πηγές, η γυναίκα θύμα κακοποίησης έως εκείνη την ώρα δεν προσήλθε ούτε και η κόρη της. Παράλληλα, η ιατροδικαστική έκθεση δεν ήταν έτοιμη, που θα βεβαίωνε όσα η γυναίκα είχε καταγγείλει. Τι έκανε το δικαστήριο; Ανέβαλε την εκδίκαση της υπόθεσης για τις 17 Μαΐου, δηλαδή για σήμερα, και άφησε τον δράστη ελεύθερο με περιοριστικούς όρους, ανάμεσα στους οποίους να μην πλησιάζει την πρώην σύζυγό του προκειμένου να διασφαλιστεί με τον τρόπο αυτό η ασφάλειά της. Ωστόσο, έως ότου γίνει η δίκη τα πράγματα εξελίχθηκαν με τρόπο τραγικό. Ο δράσης, 50 χρόνων, τη μαχαίρωσε στη μέση του δρόμου και της αφαίρεσε με στυγερό τρόπο τη ζωή. Δικαστικές πηγές ανέφεραν στην «Κ» ότι οι νέες διατάξεις που ψηφίστηκαν πρόσφατα –και άρχισαν να ισχύουν μόλις από την 1η Μαΐου–, οι οποίες αυστηροποιούν την ποινική μεταχείριση εκείνων που προβαίνουν σε εγκλήματα ενδοοικογενειακής βίας και γενικά βίας κατά ευάλωτων ομάδων (παιδιά, γυναίκες κ.λπ.), έδιναν τη δυνατότητα στους δικαστές –παρά την απουσία της ιατροδικαστικής και της καταγγέλλουσας– να προσδιορίσουν την εκδίκαση της υπόθεσης, όχι σε δέκα ημέρες αλλά σε τρεις, όσες προβλέπει ο νόμος για τα αυτόφωρα και να κρατήσουν τον δράστη, τουλάχιστον γι’ αυτές τις τρεις ημέρες. Ομως οι δικαστικοί λειτουργοί έκριναν ότι όφειλαν να έχουν μπροστά τους όλα τα δεδομένα (ιατροδικαστική εξέταση) και άφησαν ελεύθερο τον δράστη με περιοριστικούς όρους, που στην προκειμένη περίπτωση, όπως άλλωστε γίνεται συνήθως, δεν τηρήθηκαν καν. Η υπόθεση στο Μενίδι κατέδειξε, όπως δηλώνουν έμπειροι δικαστικοί, ότι δεν αρκεί μόνον η αλλαγή του νόμου για την αντιμετώπιση των περιστατικών ενδοοικογενειακής βίας, που προσφέρει πάρα πολλά, αλλά δεν είναι σε θέση από μόνη της να λύσει τόσο σοβαρά κοινωνικά προβλήματα. Επίσης τα μέτρα που πλέον λαμβάνει η ελληνική αστυνομία, αλλά και η λειτουργία δομών φιλοξενίας γυναικών προσφέρουν σημαντικά, όμως εκείνο που χρειάζεται, τονίζουν οι ίδιες πηγές, είναι ενημέρωση στις γυναίκες και τις ευάλωτες ομάδες να μην υποτιμούν τον κίνδυνο των ενδοοικογενειακών περιστατικών βίας, καθώς πολλά από αυτά οδηγούν πολύ συχνά σε αποτρόπαιες δολοφονίες. Της Ηλιάνας Μάγρα Είχε περισσότερα από δέκα τραύματα – στα χέρια, στα πόδια, στην κοιλιά, στον λαιμό της. Ενας μάρτυρας δήλωσε ότι την άκουσε να φωνάζει «βοήθεια». Δεν ήταν η πρώτη φορά. Η 40χρονη Ενκελέιντα επιχείρησε να ζητήσει βοήθεια τουλάχιστον τρεις φορές μέσα στα τελευταία 11 χρόνια, όταν κατήγγειλε τον εν διαστάσει σύζυγό της, και φερόμενο δολοφόνο της, για ενδοοικογενειακή βία. Εκανε την πρώτη καταγγελία τον Απρίλιο του 2013. Τη δεύτερη, τον Σεπτέμβριο του 2022, την τρίτη πριν από δέκα ημέρες. Σύμφωνα με πληροφορίες της ΕΛ.ΑΣ., στις 7 Μαΐου, ο 50χρονος Eντουάρτ συνελήφθη στο πλαίσιο του αυτοφώρου, όπως είχε γίνει και τις προηγούμενες φορές, για ενδοοικογενειακή βία, απλή σωματική βλάβη, απειλή και εξύβριση. Η 40χρονη ενημερώθηκε για τη δυνατότητα εγκατάστασης του panic button στο κινητό της, της δόθηκε κωδικός πρόσβασης στην εφαρμογή, όπως και η επιλογή, σύμφωνα πάντα με την ΕΛ.ΑΣ., μεταφοράς της και των δύο παιδιών της σε δομή φιλοξενίας, την οποία δεν επιθυμούσε. Αλλωστε, όπως λένε κάτοικοι της περιοχής του Μενιδίου στην «Κ», είχε μόλις δύο μήνες που η Ενκελέιντα είχε μετακομίσει στο καινούργιο σπίτι της, στη διπλανή πολυκατοικία από το κατάστημα της Πάρνηθος και Αριστοτέλους, στο πάρκινγκ του οποίου τη δολοφόνησαν, σύμφωνα με τον ιδιοκτήτη. «Την ήξερα φυσιογνωμικά, την είχα ξαναδεί, είχε έρθει να ψωνίσει στο μαγαζί», δηλώνει στην «Κ». Τα παιδιά, συμπλήρωσε, είναι ηλικίας γυμνασίου. Προτού μετακομίσει σε αυτό το σπίτι, η Ενκελέιντα ζούσε στην οδό Παγκάλου, σε μια μικρή πολυκατοικία με τρία πατώματα και μπεζ πρόσοψη, λέει στην «Κ» η ιδιοκτήτρια παρακείμενου καταστήματος. Ο πρώην σύντροφός της και φερόμενος ως δράστης είχε συλληφθεί και άλλες φορές για ενδοοικογενειακή βία, απλή σωματική βλάβη, απειλή και εξύβριση. Μια μάρτυρας δήλωσε χθες στις τηλεοπτικές κάμερες ότι ήταν παρούσα τη στιγμή που η αστυνομία επιβεβαίωσε τα χειρότερα στην κόρη της Ενκελέιντα. Η μητέρα της δεν πήγε στη δουλειά. Το κορίτσι άκουσε ότι κάτι συνέβη στην Πάρνηθος, τον δρόμο που έπαιρνε η μητέρα της κάθε πρωί. Πήγε στο σημείο, έδειξε μια φωτογραφία της στους αστυνομικούς. Ηταν παλιά τούς είπε, τώρα είχε ανταύγειες στα μαλλιά της. Οι αστυνομικοί την αναγνώρισαν. «Εχουν σκοτώσει τη μαμά μου», φώναξε το κορίτσι. «Ηταν συγκλονισμένη», ανέφερε η μάρτυρας, «”ίσως τη σκότωσε ο μπαμπάς μου” είπε». Ο Εντουάρτ συνελήφθη χθες το απόγευμα. Οταν εντοπίστηκε, ήταν μες στα αίματα, ανέφεραν πληροφορίες της ΕΛ.ΑΣ. Η έκτη γυναικοκτονία για το 2024 στην Ελλάδα καλύφθηκε χθες εκτενώς τόσο από τα ελληνικά μέσα όσο και τα αλβανικά, καθώς η καταγωγή του Εντουάρτ είναι από την Αλβανία, όπως ήταν και της Ενκελέιντα. Στην Ελλάδα, η γυναικοκτονία της έρχεται μετά εκείνη της Κυριακής Γρίβα, την οποία δολοφόνησε ο πρώην σύντροφός της Θανάσης, έξω από το Α.Τ. Αγίων Αναργύρων ενάμιση μήνα πριν. Το γεγονός ότι και οι δύο γυναίκες δολοφονήθηκαν ενώ είχαν απευθυνθεί στις Αρχές, δεν πέρασε χθες απαρατήρητο, δημιουργώντας οργή στο κοινωνικό σύνολο. Μετά τη γυναικοκτονία στους Αγίους Αναργύρους έχει παρατηρηθεί αύξηση των καταγγελιών στην Εληνική Αστυνομία, δήλωσε προχθές στην ΕΡΤ η εκπρόσωπος Τύπου της ΕΛ.ΑΣ., Κωνσταντία Δημογλίδου. Από τις 6 έως τις 12 Μαΐου, αστυνομικοί διαχειρίστηκαν 493 περιστατικά ενδοοικογενειακής βίας σε όλη τη χώρα – «εβδομαδιαία, περίπου 500 περιστατικά δέχονται οι αστυνομικοί», συμπλήρωσε. Στο ίδιο χρονικό διάστημα, ανταποκρίθηκαν σε 828 κλήσεις στην Αμεση Δράση, πραγματοποιήθηκαν 305 συλλήψεις με την αυτόφωρη διαδικασία, 59 γυναίκες έλαβαν την εφαρμογή του panic button, 9 θύματα ζήτησαν να μεταφερθούν σε ασφαλή δομή με τη συνδρομή της αστυνομίας. «Το τελευταίο χρονικό διάστημα, έχει αυξηθεί ο αριθμός των θυμάτων που φτάνουν σε κάποια αστυνομική υπηρεσία και το τονίζω αυτό, καθώς είναι θύματα που υπήρχαν δυστυχώς και στο παρελθόν, αυτό παρατηρούμε από τα περιστατικά αυτά, αλλά δίσταζαν για κάποιους λόγους να φτάσουν στην Ελληνική Αστυνομία. Ομως έχουν αλλάξει οι γυναίκες, έχει αλλάξει και η αστυνομία στον τρόπο που διαχειρίζεται τα περιστατικά, έχουν αλλάξει και τα θύματα», ανέφερε η κ. Δημογλίδου, «εμπιστεύονται τις Αρχές».",https://www.kathimerini.gr/wp-content/uploads/2024/05/214e008f6445b5766e145c4b29df6d61_4270029-1-1-660x370.jpg?v=1715918896,"Ανδρες της αστυνομίας στο σημείο όπου δολοφονήθηκε η 40χρονη Ενκελέιντα. Η ίδια έκανε την πρώτη καταγγελία κατά του πρώην συντρόφου της τον Απρίλιο του 2013, τη δεύτερη τον Σεπτέμβριο του 2022 και την τρίτη δέκα ημέρες πριν πέσει νεκρή με πολλαπλά τραύματα από μαχαίρι.",2024,5,17
https://www.kathimerini.gr/opinion/562971613/den-einai-mono-gynaikoktonia/,Δεν είναι μόνο γυναικοκτονία,2024-04-09,20:56:00,Απόψεις,Ιωάννα Μάνδρου,,"Η σοκαριστική δολοφονία της Κυριακής Γρίβα ακριβώς έξω από το Αστυνομικό Τμήμα Αγίων Αναργύρων δεν είναι μία ακόμη φρικτή ιστορία γυναικοκτονίας από τις τόσες που συμβαίνουν κάθε λίγο και λιγάκι και μας αφήνουν άφωνους. Αποτελεί μία ακόμη απτή και θλιβερή απόδειξη ότι ο κρατικός μηχανισμός, αυτό που λέμε κράτος, δημόσια διοίκηση, λειτουργεί με ρυθμούς και συνθήκες που κινούνται έξω από τη βασική αποστολή τους, που είναι η προστασία των πολιτών, η διασφάλιση της ζωής και της περιουσίας τους. Μπορεί η παραδοχή αυτή να μην έχει καθολικό χαρακτήρα και εξαιρέσεις να υπάρχουν και μάλιστα πολλές, αλλά αυτές δεν είναι ικανές να ανατρέψουν τον κανόνα. Οι πολίτες –όλοι μας– έχουν δυσάρεστες εμπειρίες από τον τρόπο λειτουργίας της αστυνομίας, των δημοσίων υπηρεσιών και της νοοτροπίας που διέπει εκείνους που υπηρετούν στα κρίσιμα για τον πολίτη δημόσια πόστα. Η τυπική διεκπεραίωση, η αδιαφορία για την ουσία των αιτημάτων των πολιτών, η έλλειψη ενημέρωσης, η απουσία κοινωνικής ενσυναίσθησης και σεβασμού των υπηρεσιακών τους υποχρεώσεων, δυστυχώς, χρωματίζουν την εικόνα των εκπροσωπούντων το κράτος. Η δολοφονία της άτυχης Κυριακής ήρθε με τραγικό τρόπο να καταδείξει τα τεράστια ελλείμματα στη λειτουργία του κράτους και να κλονίσει ακόμη περισσότερο την ήδη κλονισμένη από πολλά γεγονότα εμπιστοσύνη του πολίτη σε θέματα πολύ σοβαρά, όπως είναι η ασφάλειά του, βασικότατο συνταγματικό του δικαίωμα, και βέβαια και την αδήριτη ανάγκη για την προστασία της ζωής του καθενός μας. Κάτι οφείλει άμεσα να αλλάξει. Στην εκπαίδευση της αστυνομίας, της δημόσιας διοίκησης, σε κάθε υπηρεσία που εξυπηρετεί και δουλειά της είναι ο πολίτης. Και εδώ δεν έχει σχέση ο διαχωρισμός «άνδρες – γυναίκες». Ολοι όσοι υπηρετούν στις δημόσιες υπηρεσίες οφείλουν σεβασμό στους πολίτες, ανεξάρτητα από φύλο και περισσότερο στους ευάλωτους, τους ανάπηρους, τους ηλικιωμένους, τους μη έχοντες οικονομική δυνατότητα, τους άρρωστους, όλους. Αυτή είναι η υποχρέωσή τους και η δουλειά τους, γι’ αυτό πληρώνονται από τον φορολογούμενο. Από το 2018, όταν ένας πυροσβέστης έλεγε στην ηλικιωμένη που καιγόταν στο Μάτι και εκλιπαρούσε για βοήθεια, ότι το πυροσβεστικό δεν είναι ταξί, πέρασαν πολλά χρόνια για να ακούμε πάλι το ίδιο, από την Αμεση Δράση αυτή τη φορά. Η πολυσυζητημένη αξιολόγηση στο Δημόσιο οφείλει κάποτε στα σοβαρά να εφαρμοστεί και η εκπαίδευση αστυνομικών και υπαλλήλων να τεθεί σε άλλη βάση. Πενήντα χρόνια κοντεύουν να περάσουν από την ένταξή μας στην Ευρωπαϊκή Ενωση. Νισάφι πια.",https://www.kathimerini.gr/k-default-image.jpg,,2024,4,9
https://www.kathimerini.gr/society/562969753/gynaiktoktonia-stoys-agioys-anargyroys-apopeira-aytoktonias-sti-fylaki-ekane-o-drastis/,Γυναικοκτονία στους Αγίους Αναργύρους: Απόπειρα αυτοκτονίας στη φυλακή έκανε ο δράστης,2024-04-07,08:37:13,Κοινωνία,Αναστασία Σταματοπούλου,,"Απόπειρα αυτοκτονίας έκανε ο δολοφόνος της Κυριακής Γρίβα τα ξημερώματα και διακομίστηκε στο νοσοκομείο. Σύμφωνα με πληροφορίες, ο 39χρονος φέρεται να επιχείρησε να απαγχονιστεί με τις γάζες που του είχαν βάλει οταν είχε αυτοτραυματιστεί, αφού σκότωσε με μαχαίρι την 28χρονη έξω από το αστυνομικό τμήμα των Αγίων Αναργύρων. Κατά τις ίδιες πληροφορίες, εντοπίστηκε χωρίς τις αισθήσεις του στο κελί του, με σημάδια στο λαιμό. Αμέσως του έκαναν ΚΑΡΠΑ. Διακομίστηκε στο «Αττικόν» και νοσηλεύεται στη ΜΕΘ του νοσοκομείου.",https://www.kathimerini.gr/wp-content/uploads/2024/04/4216470-1-1-660x370.jpg?v=1712468193,ΙΝΤΙΜΕ,2024,4,7
https://www.kathimerini.gr/opinion/562968400/gynaikoktonia-i-anthropoktonia/,Γυναικοκτονία ή ανθρωποκτονία;,2024-04-07,20:44:00,Απόψεις,*Ηλίας Αναγνωστόπουλος,,"Το αίτημα για τη νομοθετική καθιέρωση ενός ιδιαίτερου εγκλήματος γυναικοκτονίας ως ειδικής –και βαρύτερης– μορφής της ανθρωποκτονίας τροφοδοτείται εσχάτως από υποθέσεις βάναυσης θανάτωσης γυναικών που προβάλλονται από τα ΜΜΕ. Οι υποστηρικτές του αιτήματος επικαλούνται τον πολλαπλασιασμό των θανατηφόρων εγκλημάτων με θύματα γυναίκες και τη μείζονα απαξία των πράξεων που εμφορούνται από περιφρόνηση προς το γυναικείο φύλο. Κατά την άποψή τους, η νομοθετική αντιμετώπιση αυτής της κατηγορίας εγκληματικής συμπεριφοράς με τις γενικές διατάξεις που ισχύουν για την «κοινή» ανθρωποκτονία δεν είναι επαρκής. Η ανθρωποκτονία με πρόθεση προβλέπεται στο άρθρο 299 του ισχύοντος Ποινικού Κώδικα, το οποίο απειλεί με ισόβια κάθειρξη όποιον αφαιρεί ανθρώπινη ζωή. Στην ιεραρχία των εννόμων αγαθών του ατόμου η ζωή καταλαμβάνει την κορυφαία θέση και το Σύνταγμα (άρθρο 5) επιτάσσει την απόλυτη προστασία της για όλους όσοι ευρίσκονται στην ελληνική επικράτεια. Ο Ν. Ανδρουλάκης σημείωνε χαρακτηριστικά ότι «η ποινική προστασία της ανθρώπινης ζωής χωρεί απολύτως, άνευ όρων υφ’ οιανδήποτε μορφήν και αν απαντά και υφ’ οιασδήποτε συνθήκας». Η απαξία του εγκλήματος αντανακλάται στη νομοθετική απειλή απόλυτης ποινής για τον δράστη του. Με την επιφύλαξη της αναγνώρισης ελαφρυντικών περιστάσεων, ο δικαστής δεν έχει εξουσία να επιβάλει στον ένοχο ανθρωποκτονίας σε ήρεμη ψυχική κατάσταση άλλη ποινή πλην αυτής της ισόβιας κάθειρξης. Υπό αυτό το νομοθετικό καθεστώς δεν υπάρχει περιθώριο εισαγωγής κάποιου πρόσθετου εγκλήματος γυναικοκτονίας. Ο νομοθέτης επιφυλάσσει την αυτή μεταχείριση στον φονέα είτε το θύμα είναι άνδρας είτε γυναίκα. Ομοίως αδιάφορη είναι η εθνικότητα, η θρησκεία, η ηλικία ή άλλα χαρακτηριστικά του θύματος. Η ενιαία και ίση αυτή αντιμετώπιση είναι συνεπής προς την απόλυτη προστασία της ανθρώπινης ζωής. Η τελευταία αυτή δεν επιδέχεται διαβάθμιση της αξίας της, ώστε κάποιες μορφές της να θεωρούνται «ανώτερες» και άλλες «κατώτερες». Η αιματηρή εμπειρία του εθνικοσοσιαλιστικού καθεστώτος, υπό το οποίο εντοπίστηκαν και εξολοθρεύτηκαν «ανάξιες» μορφές ζωής, είναι εξίσου οδυνηρή όσο και διδακτική. Ο διαχωρισμός της γυναικοκτονίας μπορεί να αποβεί επικίνδυνος, καθώς ενδέχεται να τροφοδοτήσει νέα αιτήματα πρόβλεψης και άλλων ειδικών μορφών ανθρωποκτονίας με θύματα ευάλωτες ομάδες με την αυτή αιτιολογία. Η εισαγωγή ενός αυτοτελούς εγκλήματος γυναικοκτονίας είναι λοιπόν ασύμβατη με το ισχύον στη χώρα μας νομοθετικό καθεστώς. Μπορεί όμως να αποβεί και επικίνδυνη. Πράγματι, ο διαχωρισμός της γυναικοκτονίας ενδέχεται να τροφοδοτήσει νέα αιτήματα πρόβλεψης και άλλων ειδικών μορφών ανθρωποκτονίας με θύματα ευάλωτες ομάδες (μετανάστες, ανήλικοι, ηλικιωμένοι κ.ά.) με την αυτή αιτιολογία. Το αποτέλεσμα θα ήταν η δημιουργία ενός ιδιότυπου τιμωρητικού «συνδικαλισμού», στο πλαίσιο του οποίου οι ενδιαφερόμενοι θα αξίωναν από τον νομοθέτη να δημιουργήσει πολύχρωμο κατάλογο διαφόρων ειδών ανθρωποκτονίας ανατρέποντας την αφηρημένη με όρους ισότητας περιγραφή του εγκλήματος. Κατά την πρόσφατη, εύστοχη παρατήρηση της καθηγήτριας Εγκληματολογίας Εφης Λαμπροπούλου, η πρόβλεψη της γυναικοκτονίας ως ειδικής κατηγορίας εγκλήματος θα παραβίαζε συνταγματικές αρχές και δη την αρχή της ισότητας και την απαγόρευση των διακρίσεων λόγω φύλου. Το παράδοξον του αιτήματος της γυναικοκτονίας είναι προφανές: Ενώ με αυτό επιχειρείται η άρση μιας κατάστασης ανισότητας, η ικανοποίησή του θα οδηγήσει στη δημιουργία μιας νέας κατάστασης ανισότητας. Η συγκέντρωση του μείζονος ενδιαφέροντος σε μια συμβολική νομοθετική πρωτοβουλία αποσπά εντέλει τη δημόσια προσοχή από τις πραγματικές πηγές του προβλήματος. Η αναγκαία ενίσχυση της προστασίας των γυναικών έναντι πράξεων βίας απαιτεί προσεκτικό σχεδιασμό και οργάνωση κρατικών και άλλων φορέων, αποτελεσματική (αστυνομική και κοινωνική) πρόληψη, καθώς και καθημερινή υποστήριξη της κουλτούρας ισότητας και αλληλοσεβασμού. Μια ακόμη συμβολική και ανέξοδη νομοθετική ρύθμιση θα προσφέρει «χάρτινο» και βραχύβιο κατευνασμό αφήνοντας στην τύχη τους τα θύματα του μέλλοντος. *Ο κ. Ηλίας Γ. Αναγνωστόπουλος είναι ομότιμος καθηγητής της Νομικής Σχολής Αθηνών, πρόεδρος της Ενωσης Ελλήνων Ποινικολόγων.",https://www.kathimerini.gr/k-default-image.jpg,,2024,4,7
https://www.kathimerini.gr/society/562967548/gynaikoktonia-ta-paidia-enosan-tis-fones-toys-gia-tin-kyriaki/,Γυναικοκτονία: Τα παιδιά ένωσαν τις φωνές τους για την Κυριακή,2024-04-06,06:54:00,Κοινωνία,Τάνια Γεωργιοπούλου,Συγκίνησαν οι μαθητές με τη μουσική διαμαρτυρία για την Κυριακή,"«Γιατί δεν φεύγει; Γιατί δεν ζητάει βοήθεια;». Η δολοφονία της Κυριακής Γρίβα μπροστά στο Αστυνομικό Τμήμα Αγίων Αναργύρων από τον πρώην σύντροφό της δίνει με τον πιο ωμό τρόπο απάντηση σε αυτά τα ερωτήματα που ανακύπτουν σε κάθε γυναικοκτονία. Γιατί ούτε ο τυπικά αρμόδιος δεν θα μπει στον κόπο να απλώσει ένα χέρι βοηθείας, χωρίς τυπικότητες και «ναι μεν αλλά». Αυτή την τρομακτική αλήθεια θέλησαν να αναδείξουν οι μαθητές και οι μαθήτριες του Μουσικού Σχολείου Ιλίου, που πραγματοποίησαν διαμαρτυρία χθες έξω από το Αστυνομικό Τμήμα Αγίων Αναργύρων. Κρατώντας πανό το οποίο έγραφε «το περιπολικό δεν είναι ταξί. Καμία μόνη», οι έφηβοι συγκεντρώθηκαν έξω από το αστυνομικό τμήμα και πραγματοποίησαν μουσική διαμαρτυρία με τραγούδια, τα οποία είχαν γράψει για την περίσταση. Κάποιοι, μάλιστα, είχαν βάψει με κόκκινη μπογιά τις παλάμες τους, και κρατούσαν ψηλά τα χέρια τους σε ένδειξη μνήμης για το αίμα του πέμπτου θύματος γυναικοκτονίας από την αρχή του 2024. Στο μεταξύ, η δολοφονία της Κυριακής Γρίβα έχει γίνει αντικείμενο πολιτικής αντιπαράθεσης, χωρίς ωστόσο για μια ακόμα φορά να αναδεικνύονται τα πραγματικά ελλείμματα ή να προτείνονται ουσιαστικοί τρόποι αντιμετώπισης. Χθες η κ. Σοφία Μπεκατώρου, μιλώντας σε τηλεοπτική εκπομπή, ανέφερε ότι στη γραμμή SOS λες ότι κινδυνεύεις και σου κλείνουν ραντεβού από τη Δευτέρα, σχολιάζοντας τα αργά αντανακλαστικά του συστήματος υποστήριξης μέσω της γραμμής 15900. Η υφυπουργός Κοινωνικής Συνοχής και Οικογένειας Μαρία – Αλεξάνδρα Κεφάλα, σχολιάζοντας τις δηλώσεις της κ. Μπεκατώρου, δήλωσε ότι «θα αναμέναμε, λοιπόν, από την κ. Μπεκατώρου που άνοιξε τον δρόμο για το κίνημα MeToo στην Ελλάδα να τραβήξει τον ΣΥΡΙΖΑ προς μια πιο υπεύθυνη αντιπολίτευση. Δυστυχώς με τέτοιες –ισοπεδωτικού χαρακτήρα– δηλώσεις φαίνεται ότι την τραβάει ο ΣΥΡΙΖΑ προς τη δική του γνώριμη και μηδενιστική αντιπολίτευση». Κρατώντας πανό που έγραφε «το περι- πολικό δεν είναι ταξί. Καμία μόνη», οι έφηβοι συγκεντρώθηκαν έξω από το Α.Τ. Αγίων Αναργύρων. Η κ. Κεφάλα συμπλήρωσε ότι «στη διάρκεια του 2023, 5.796 γυναίκες κάλεσαν για να καταγγείλουν περιστατικά βίας. Το 65% αφορούσε καταγγελία νυν ή πρώην συζύγου ή συντρόφου, ενώ 1.609 γυναίκες κάλεσαν ζητώντας ενημέρωση και συμβουλές».",https://www.kathimerini.gr/wp-content/uploads/2024/04/cbee2673f4e9c5d5debba789c2ffce4a_4220074-1-1-660x370.jpg?v=1712375792,"Συγκίνησαν οι μαθητές και οι μαθήτριες του Μουσικού Σχολείου Ιλίου, που πραγματοποίησαν μουσική διαμαρτυρία χθες έξω από το Αστυνομικό Τμήμα Αγίων Αναργύρων, με τραγούδια τα οποία είχαν γράψει για τη δολοφονία της Κυριακής Γρίβα. Κάποιοι, μάλιστα, είχαν βάψει με κόκκινη μπογιά τις παλάμες τους και κρατούσαν ψηλά τα χέρια τους ως ένδειξη μνήμης για το αίμα του πέμπτου θύματος γυναικοκτονίας από την αρχή του 2024. «Το περιπολικό δεν είναι ταξί. Καμία μόνη», έγραψαν στο πανό τα παιδιά. Φωτ. ΛΙΑΚΟΣ ΓΙΑΝΝΗΣ / INTIME.NEWS",2024,4,6
https://www.kathimerini.gr/society/562965256/agioi-anargyroi-ti-kategrapse-to-kinito-meta-ti-gynaikoktonia/,Αγιοι Ανάργυροι: Τι κατέγραψε το κινητό της 28χρονης μετά τη γυναικοκτονία,2024-04-04,20:17:00,Κοινωνία,Newsroom,Το κινητό του θύματος είναι πεσμένο στο έδαφος και στην άλλη άκρη της γραμμής βρίσκεται ακόμα ο τηλεφωνητής της γραμμής της Αμεσης Δράσης,"Ηχητικό ντοκουμέντο με όσα κατέγραψε το κινητό της 28χρονης στους Αγίους Αναργύρους, μετά τη δολοφονία της από τον πρώην σύντροφό της, ήρθε στο φως της δημοσιότητας. Στο ηχητικό αποτυπώνονται οι εκκλήσεις για βοήθεια από τον φίλο του θύματος, ο οποίος υπήρξε αυτόπτης μάρτυρας της γυναικοκτονίας, καθώς και η διαχείριση του αιματηρού περιστατικού από τους αστυνομικούς. Το κινητό του θύματος είναι πεσμένο στο έδαφος και στην άλλη άκρη της τηλεφωνικής γραμμής βρίσκεται ακόμα ο τηλεφωνητής της γραμμής της Αμεσης Δράσης. Φίλος 28χρονης: Τη σκότωσε. Ασθενοφόρο γρήγορα. Παιδιά! Αμεση Δράση: Ακούτε; Φίλος: Παιδιά! Φύλακας Α.Τ.: Το μαχαίρωσε το κορίτσι! Αμεση Δράση: Ακούτε; Αξιωματικός Υπηρεσίας: Τη μαχαίρωσε ο αλήτης! Αυτόπτης μάρτυρας (μη ταυτοποιημένη φωνή): Μαχαιρώθηκε και μόνος του, είναι μαχαιρωμένος εδώ πέρα. Αμεση Δράση: Ακούτε; Φύλακας: Πού ήταν; Φίλος 28χρονης: Δεν ξέρω Αμεση Δράση: Με ακούτε; Φύλακας: Πετάχτηκε από πίσω απ’ ό,τι είδα. Αμεση Δράση: Με ακούτε; Αξιωματικός Υπηρεσίας: Ηρθε η κοπέλα να μας καταγγείλει ότι την παρακολουθεί και με το που βγήκε κάτω η κοπέλα από εκεί και τη μαχαίρωσε. Φύλακας: Κανένας δεν ξέρει πώς. Αμεση Δράση: Με ακούτε; Αξιωματικός Υπηρεσίας: Εχουμε ενημερώσει και ασθενοφόρο. Επόπτης: Ηρθε η κυρία, ζήτησε ένα περιπολικό. Αξιωματικός Υπηρεσίας: Πάμε λίγο, πηγαίνετε λίγο ακόμη παιδιά, πάμε, πάμε λίγο… Φύλακας: Πίσω, φύγετε. Αξιωματικός Υπηρεσίας: Ρε παιδιά η κοπέλα, τι γίνεται με το ΕΚΑΒ; Φύλακας: Εχει παλμό; Αστυνομικός ΔΙΑΣ: Τέσσερις είμαστε στο σημείο. Φύλακας: Που έχει μαχαίρι; Φωνή ασυρμάτου: Δώσε μας εικόνα από τους τραυματίες. Αστυνομικός ΔΙΑΣ: Οι υπόλοιποι παιδιά να κλείσουμε τον χώρο να μην έρχεται κανένας και μακριά από αυτούς. Ο,τι είναι έξω. Φίλος 28χρονης: Εχει φαρμακείο εδώ καθόλου; Φύλακας: Μην πειράξετε τίποτα παιδιά. Μακριά από τον χώρο όλοι. Αξιωματικός υπηρεσίας: Το μαχαίρι μη χάσουμε. Φύλακας: Οχι, όχι. Το μαχαίρι δεν το ακουμπάμε. Αστυνομικός ΔΙΑΣ: Γάντια. Φύλακας: Να μην πειράξουμε τίποτα, να έρθουν εδώ πέρα. Μπορεί να θέλουν να το βγάλουνε φωτογραφίες, μπορεί να θέλουν οτιδήποτε. Εκφωνητής: Αγιοι Ανάργυροι… Πήγε φίλος της να την προστατέψει από τον πρώην σύντροφό της και έφαγε τις μαχαιριές. Φίλος 28χρονης: Βρήκαμε κάτι ρε παιδιά; Αστυνομικός: Βρήκατε κάτι ρε παιδιά; Εχει κανένα φαρμακείο; Αστυνομικός: Ρε παιδιά έχει κανένας γάζες; Εχει κανένας φαρμακείο; Αστυνομικός ΔΙΑΣ: Εχω τη φαρμακοποιό εδώ. Φαρμακοποιός: Να δεις λίγο εάν έχει σφυγμό. Φτάνει το ΕΚΑΒ. Αστυνομικός: Ρε παιδιά φέρτε μου μια γάζα. Αστυνομικός: Εχει κάπου φαρμακείο; Φαρμακοποιός: Εγω ναι, πες μου τι θέλεις. Η κοπέλα δεν έχει σφυγμό. Αξιωματικός υπηρεσίας: Δεν έχει σφυγμό; Φαρμακοποιός: Ναι. Αξιωματικός Υπηρεσίας: Πέθανε; Φαρμακοποιός: Εχει χάσει πάρα πολύ αίμα, δεν βλέπεις; Αστυνομικός ΔΙΑΣ: Η κοπέλα δεν έχει σφυγμό, κέντρο.  Τη δική της κατάθεση για όσα διαδραματίστηκαν στο Αστυνομικό Τμήμα των Αγίων Αναργύρων έδωσε η υποδιοικήτρια. Σύμφωνα με την ΕΡΤ, η αξιωματικός της ΕΛ.ΑΣ. είπε, μεταξύ άλλων: «Hρθε μια κοπέλα και μας είπε πως την ενοχλεί ο πρώην της. Η αξιωματικός υπηρεσίας της εξήγησε ότι μπορεί να κάνει μήνυση ή ασφαλιστικά μέτρα στον πρώην της. Οταν τη ρωτήσαμε εάν την απειλεί ή κάτι άλλο, μας είπε πως την ενοχλεί χωρίς να προσδιορίσει όμως το είδος της ενόχλησης». «Μας ζήτησε μόνο εάν μπορούμε να τη συνοδεύσουμε μέχρι το σπίτι της γιατί πίστευε ότι ο πρώην της την περίμενε εκεί. Επειδή δεν υπήρχε διαθέσιμο περιπολικό στο Τμήμα, της είπαμε ότι μπορούμε να καλέσουμε την Αμεση Δράση», αναφέρει η υποδιοικήτρια του Α.Τ. Αγίων Αναργύρων. Σύμφωνα πάντα με την υποδιοικήτρια, η 28χρονη είπε πως θα έπαιρνε μόνη της το «100» και κατέβηκε μαζί με τον νεαρό που τη συνόδευε στην είσοδο του τμήματος. Η υποδιοικήτρια πήγε στο γραφείο της και τότε, όπως αναφέρει, άκουσε φωνές από τον δρόμο. «Πήγα στο γραφείο μου και μετά από ελάχιστα λεπτά άκουσα κάποιον να φωνάζει “την έσφαξε, την έσφαξε”. Τρέξαμε όλοι στο ισόγειο, στην είσοδο του Τμήματος και είδαμε την κοπέλα που ήταν πριν επάνω στο γραφείο της Αξιωματικού Υπηρεσίας, πεσμένη μπρούμυτα. Η κοπέλα είχε για λίγο τις αισθήσεις της, αλλά μετά όχι. Καλέσαμε το ΕΚΑΒ, φωνάξαμε τη φαρμακοποιό από το γειτονικό φαρμακείο, όπου διαπίστωσε ότι δεν είχε σφυγμό». Υστερα από λίγα λεπτά, συμπληρώνει η αξιωματικός, έφτασε το ΕΚΑΒ, που διαπίστωσε τον θάνατο της κοπέλας και παρέλαβε τον δράστη που είχε αυτοτραυματιστεί με το ίδιο μαχαίρι. Σύμφωνα με ρεπορτάζ του κρατικού καναλιού, πέρα από την αξιωματικό φυλακής, ούτε η υποδιοίκητρια ζήτησε τα στοιχεία της 28χρονης. Παράλληλα, δεν ζητήθηκαν τα στοιχεία του 39χρονου ή μία περιγραφή των εξωτερικών του χαρακτηριστικών.",https://www.kathimerini.gr/wp-content/uploads/2024/04/Στιγμιότυπο_οθόνης_2024-04-04_8-20-12_μμ-660x370.png?v=1712251258,Φωτογραφία: INTIME News,2024,4,4
https://www.kathimerini.gr/politics/562965223/marinakis-gia-agioys-anargyroys-den-mporei-na-pei-kaneis-oti-kati-pige-kala/,Μαρινάκης για γυναικοκτονία: Επρεπε να γίνουν περισσότερα από το πρωτόκολλο,2024-04-04,19:21:09,Αγιοι Ανάργυροι,Newsroom,«Θα ήταν λάθος αν λέγαμε ότι θα εξαφανίσουμε φαινόμενα ενδοοικογενειακής βίας»,"«Oταν σκοτώνεται μία νέα κοπέλα, ένας άνθρωπος έξω –ακριβείς συνθήκες θα αποτυπώσει η έρευνα– από ένα Αστυνομικό Τμήμα, δεν μπορεί να πει κανείς ότι κάτι πήγε καλά», τόνισε ο κυβερνητικός εκπρόσωπος, Παύλος Μαρινάκης. Μιλώντας στην ΕΡΤ, τόνισε: «Δεν μπορούμε a priori να πυροβολούμε κάποιον ή να λέμε ότι κάποιος έχει 100% ευθύνη ή δεν έχει, δεν είμαστε εμείς αυτοί που κάνουμε την έρευνα. Αλλά ακόμα κι αν ακολουθήθηκε το πρωτόκολλο, που δεν είμαι βέβαιος ότι ακολουθήθηκε, θα έπρεπε να γίνουν πολλά παραπάνω από αυτό το λεγόμενο πρωτόκολλο, ούτως ώστε να γίνει αντιληπτός ο κίνδυνος και η κοπέλα αυτή να μη χάσει τη ζωή της, να μη δολοφονηθεί. Είναι δεδομένο ότι στους Αγίους Αναργύρους συνέβη ένα τραγικό περιστατικό, μια τραγική δολοφονία». Αυτό όμως δεν σημαίνει όμως ότι η εικόνα των Αγίων Αναργύρων αντικατοπτρίζει συνολικά την εικόνα της Ελληνικής Αστυνομίας. «Θα ήμασταν πολιτικοί απατεώνες αν λέγαμε ότι θα εξαφανίσουμε φαινόμενα ενδοοικογενειακής βίας, αλλά έχουν ληφθεί πολλά μέτρα για την αντιμετώπισή της», πρόσθεσε. Σχετικά με την υπόθεση των Τεμπών, υπογράμμισε ότι δεν πρέπει να υπάρχει καμία σκιά γύρω από την υπόθεση αυτή. Διευκρίνισε ότι «δεν έχουμε αρνηθεί κανένα αίτημα για προανακριτική επιτροπή». Αναφορικά με το συνέδριο της Νέας Δημοκρατίας, ανέφερε: «Είναι ένα συνέδριο με τρεις βασικούς στόχους: Είναι ένα ιστορικό συνέδριο, άρα συνέδριο μνήμης των 50 ετών, ένα συνέδριο συσπείρωσης, ενότητας και τρίτον σηματοδοτεί την έναρξη μιας προεκλογικής περιόδου». Ερωτηθείς σχετικά, ο κυβερνητικός εκπρόσωπος ξεκαθάρισε ότι «δεν υπάρχει καμία περίπτωση να ενταχθούν στη Νέα Δημοκρατία οι ανεξάρτητοι πλέον βουλευτές των Σπαρτιατών». Υπενθυμίζεται ότι νωρίτερα παραγγελία για άσκηση ποινικών διώξεων για εξαπάτηση των εκλογέων σε βάρος έντεκα βουλευτών που εξελέγησαν με το κόμμα των Σπαρτιατών, πλην του επικεφαλής του, Βασίλειου Στίγκα, έδωσε η Εισαγγελέας του Αρείου Πάγου, δρομολογώντας με την κίνησή της ποινικές και πολιτικές εξελίξεις, που ενδέχεται να μεταβάλουν την κοινοβουλευτική δύναμη των κομμάτων.",https://www.kathimerini.gr/wp-content/uploads/2024/04/4215849-1-660x370.jpg?v=1712247645,ΙΝΤΙΜΕ,2024,4,4
https://www.kathimerini.gr/politics/562964635/agioi-anargyroi-o-nikos-chardalias-diegrapse-ton-manoli-sfakianaki-meta-tis-diloseis-toy-gia-ti-gynaikoktonia/,Αγιοι Ανάργυροι: Ο Νίκος Χαρδαλιάς διέγραψε τον Μανώλη Σφακιανάκη μετά τις δηλώσεις του για τη γυναικοκτονία,2024-04-04,12:54:16,Πολιτική,Newsroom,Τα σχόλια του πρώην αξιωματικού της ΕΛ.ΑΣ. για το θύμα της γυναικοκτονίας στους Αγίους Αναργύρους προκάλεσαν σωρεία αντιδράσεων,"Τη διαγραφή του Μανώλη Σφακιανάκη από τον συνδυασμό «Αττική Μπροστά» γνωστοποίησε ο περιφερειάρχης Αττικής Νίκος Χαρδαλιάς. Με ανάρτησή του στα μέσα κοινωνικής δικτύωσης ο περιφερειάρχης Αττικής σημείωσε πως η δημόσια τοποθέτηση του Μανώλη Σφακιανάκη για τη δολοφονία της 28χρονης γυναίκας στους Αγίους Αναργύρους «δεν συνάδει, σε καμία περίπτωση, με την ηθική μου, τις αρχές και τις αξίες μου ούτε με τον τρόπο με τον οποίο οφείλουν να λειτουργούν όλοι οι εκπρόσωποι της Περιφέρειας». Αναλυτικά η ανάρτηση «Το δικαίωμα στην κοινωνικότητα και στην ελεύθερη έκφραση της προσωπικότητας είναι αδιαπραγμάτευτα. Αλίμονο αν στην Ελλάδα του 2024 πρέπει να σκεφτόμαστε πώς και πότε θα εκφράσουμε δημόσια τη χαρά ή τη λύπη μας. Δηλώσεις και νοοτροπίες με έλλειμμα κοινωνικής ευαισθησίας και ενσυναίσθησης, που βρίσκονται έξω από κάθε πλαίσιο ηθικών αξιών και θεσμικής τάξης, θα με βρίσκουν πάντα απέναντι. Και σε καμία περίπτωση δεν μπορούν να γίνουν άλλοθι στην ευθύνη της πολιτείας να προστατεύει την ανθρώπινη ζωή. Η δημόσια τοποθέτηση του κ. Μανώλη Σφακιανάκη για τη δολοφονία της 28χρονης γυναίκας στους Αγίους Αναργύρους δεν συνάδει, σε καμία περίπτωση, με την ηθική μου, τις αρχές και τις αξίες μου, ούτε με τον τρόπο με τον οποίο οφείλουν να λειτουργούν όλοι οι εκπρόσωποι της Περιφέρειας. Ως εκ τούτου, με τις δηλώσεις αυτές ο κ. Μανώλης Σφακιανάκης έθεσε εαυτόν εκτός της παράταξης «Αττική Μπροστά» και από σήμερα παύει να αποτελεί μέλος της Περιφερειακής ομάδας μας. Και κάτι ακόμα! Τα θύματα έμφυλης και ενδοοικογενειακής βίας να γνωρίζουν πως είμαστε δίπλα τους. Χωρίς περιστροφές, χωρίς “ναι μεν αλλά”, χωρίς αστερίσκους. Δέσμευσή μας να κάνουμε από πλευράς μας ό,τι είναι δυνατόν για να μην υπάρξει άλλη Ελένη, άλλη Κυριακή, άλλη Γεωργία, άλλη Ερατώ, άλλη Γαρυφαλλιά… Εκφράζουμε τα ειλικρινή μας συλλυπητήρια στην οικογένεια και τους φίλους της Κυριακής Γρίβα». 📍𝝚𝝟𝝩𝝤𝝨 𝝥𝝚𝝦𝝞𝝫𝝚𝝦𝝚𝝞𝝖𝝟𝝜𝝨 𝝡𝝖𝝨 𝝤𝝡𝝖𝝙𝝖𝝨 𝝩𝝞𝝝𝝚𝝩𝝖𝝞 𝝤 𝝡𝝖𝝢𝝮𝝠𝝜𝝨 𝝨𝝫𝝖𝝟𝝞𝝖𝝢𝝖𝝟𝝜𝝨 Το δικαίωμα στην κοινωνικότητα και στην ελεύθερη έκφραση της προσωπικότητας είναι αδιαπραγμάτευτα. Αλίμονο αν στην Ελλάδα του 2024 πρέπει να σκεφτόμαστε πως και… pic.twitter.com/ufmQGLoJs3 — Nikos Hardalias (@nhardalias) April 4, 2024 Σημειώνεται πως, σε τηλεοπτική εκπομπή, ο πρώην αξιωματικός της ΕΛ.ΑΣ., Μανώλης Σφακιανάκης, είχε σχολιάσει πως η 28χρονη εμφανιζόταν χαρούμενη στα κοινωνικά δίκτυα. «Το έγκλημα το ώθησε η κοινωνική δικτύωση. Η κοπέλα ήταν χαρούμενη και ευτυχισμένη, το έβγαζε προς τα έξω», είχε αναφέρει μεταξύ άλλων. «Μου λένε να δω τα κοινωνικά της δίκτυα. Εάν αυτά που λένε, τα έχει γράψει, δυστυχώς έβγαζε προς τα έξω αυτό που ένιωθε. Τη γαλήνη. Η γαλήνη όμως αυτή, κάποιους ενοχλούσε. Ολα ήταν μηνύματα προς αυτόν», συνέχισε. «Το έγκλημα ήταν για μένα αναπόφευκτο», κατέληξε ο ίδιος. ",https://www.kathimerini.gr/wp-content/uploads/2024/04/Σφακιανάκης-660x370.jpg?v=1712224406,Φωτ. αρχείου: Intime,2024,4,4
https://www.kathimerini.gr/society/562961677/agioi-anargyroi-gynaikoktonia-me-tin-el-as-se-rolo-theati/,Αγιοι Ανάργυροι: Γυναικοκτονία με την ΕΛ.ΑΣ. σε ρόλο θεατή,2024-04-03,07:25:28,Κοινωνία,Γιάννης Παπαδόπουλος,"Eρωτήματα προκαλεί η γυναικοκτονία μπροστά στο Α.Τ. Αγίων Αναργύρων. Σχεδόν δύο μέτρα από το φυλάκιο, μια 28χρονη δέχθηκε τη δολοφονική επίθεση του πρώην συντρόφου της","Δεν πρόλαβε να απομακρυνθεί. Το βράδυ της 1ης Απριλίου, έξω από το φυλάκιο του Αστυνομικού Τμήματος Αγίων Αναργύρων, όπου θεωρητικά έπρεπε να είναι ασφαλής, η 28χρονη Κυριακή Γρίβα δέχτηκε τη δολοφονική επίθεση του πρώην συντρόφου της. Ορμηξε επάνω της και τη μαχαίρωσε τουλάχιστον πέντε φορές, τρεις στην πλάτη και δύο στον θώρακα. Ο σκοπός, όπως κατέθεσε, αντιλήφθηκε ότι κάτι συμβαίνει μόνον όταν άκουσε τις φωνές του συνοδού του θύματος. Ηταν όμως πολύ αργά. Μία ακόμη γυναικοκτονία, αυτή τη φορά σε αστυνομική θέα. Η 28χρονη είχε καταφύγει στο αστυνομικό τμήμα για να ζητήσει βοήθεια, καθώς ο 39χρονος πρώην σύντροφός της την παρακολουθούσε και είχε ιστορικό κακοποιητικής συμπεριφοράς. Φέρεται να παρέμεινε μόνο οκτώ λεπτά μέσα στο τμήμα και όταν εξήλθε κάλεσε η ίδια την Αμεση Δράση για να βρεθεί το περιπολικό που θα τη συνόδευε στο σπίτι της. Ο δράστης φαίνεται ότι την είχε ακολουθήσει μέχρι εκεί και της επιτέθηκε χωρίς να τον εμποδίσει κανένας. Ο προϊστάμενος της Εισαγγελίας Πρωτοδικών Αθηνών, Αντώνης Ελευθεριάνος, ζήτησε να διερευνηθούν τυχόν ποινικές ευθύνες αστυνομικών για παράβαση καθήκοντος, ενώ θα διενεργηθεί και Ενορκη Διοικητική Εξέταση. Σύμφωνα με τη δικογραφία, που είναι εις γνώσιν της «Κ», το θύμα είχε συναντηθεί τις προηγούμενες ημέρες με πρώην φίλο της, με τον οποίο διατηρούσε σχέση στο παρελθόν. Εκμυστηρεύτηκε σε εκείνον ότι είχε χωρίσει πριν από δύο μήνες από τον επόμενο σύντροφό της γιατί ήταν χειριστικός και κακοποιητικός. Συναντήθηκαν ξανά την 1η Απριλίου και καθώς επέστρεφαν στο σπίτι της εκείνη αντιλήφθηκε τον πρώην σύντροφό της. Την περίμενε επάνω στη λευκή μοτοσικλέτα του. Η 28χρονη φοβήθηκε για τη σωματική της ακεραιότητα και μαζί με τον φίλο της έσπευσαν στο Α.Τ. Αγίων Αναργύρων. Η 28χρονη εισήλθε μόνη στο γραφείο της αξιωματικού υπηρεσίας. Ανέφερε ότι ο πρώην σύντροφος της την περίμενε έξω από το σπίτι της τις τελευταίες δύο ημέρες και ότι στο παρελθόν ήταν κακοποιητικός. Η ίδια είχε υποβάλει εις βάρος του μήνυση για σωματική βλάβη, καθώς και για βιασμό και κατάχρηση σε ασέλγεια, την οποία στη συνέχεια είχε αποσύρει. Σύμφωνα με όσα κατέθεσε η αστυνομικός που την υποδέχτηκε, η 28χρονη δεν επιθυμούσε να υποβάλει μήνυση εις βάρος του πρώην συντρόφου της και ζήτησε να τη μεταφέρει όχημα της αστυνομίας στην οικία της. «Ανέφερε ότι θα καλέσει η ίδια το κέντρο της Αμεσης Δράσης», κατέθεσε η αστυνομικός. Η Κυριακή Γρίβα, συνοδευόμενη από τον φίλο της, βγήκε από το αστυνομικό τμήμα και κάλεσε το 100. Εκείνη τη στιγμή τής επιτέθηκε ο πρώην σύντροφός της με ένα μαχαίρι μήκους 34 εκατοστών. Είχε προηγουμένως σταθμεύσει την ίδια λευκή μοτοσικλέτα έξω από το αστυνομικό τμήμα. Η δολοφονική επίθεση έγινε ακριβώς έξω από το αστυνομικό φυλάκιο. Σε απόσταση μικρότερη των δύο μέτρων, όπως φαίνεται και από σχετικό βιντεοληπτικό υλικό. Ο αστυνομικός σκοπός στην κατάθεσή του αναφέρει ότι αντιλήφθηκε την επίθεση από τις φωνές του άνδρα που συνόδευε την 28χρονη. Είπε ότι είδε αρχικά τον δράστη να βρίσκεται πίσω από το θύμα, χωρίς να έχει οπτική επαφή με τα χέρια του, και αντιλήφθηκε το μαχαίρι μόλις εκείνος απομάκρυνε το σώμα του. Ο δράστης αυτοτραυματίστηκε στον λαιμό και μόνο τότε ο σκοπός επενέβη απομακρύνοντας με μια κλωτσιά το μαχαίρι. Προκαλεί ερωτήματα πώς ο θύτης κατάφερε να επιτεθεί στην 28χρονη τόσο κοντά στο φυλάκιο χωρίς να τον σταματήσει ή να τον ελέγξει προηγουμένως ο αστυνομικός σκοπός. Το συμβάν έχει καταγραφεί και από τις κάμερες ασφαλείας του αστυνομικού τμήματος καθώς και παρακείμενου πρακτορείου ΟΠΑΠ. Σύμφωνα με τη δικογραφία, στα βίντεο φαίνεται ότι στις 22.16 εισέρχονται η 28χρονη με τον συνοδό της στο τμήμα. Στις 22.24 βγαίνουν και απομακρύνονται από τον χώρο, ενώ η θανούσα μιλάει στο κινητό της τηλέφωνο. Φαίνεται να επιστρέφουν έπειτα προς το τμήμα, ενώ ο δράστης σταθμεύει τη μοτοσικλέτα του και προετοιμάζεται για την επίθεση κρατώντας το μαχαίρι στο δεξί του χέρι. Προκαλεί ερωτήματα πώς ο θύτης κατάφερε να πλησιάσει το αστυνομικό τμήμα και να επιτεθεί στην 28χρονη τόσο κοντά στο φυλάκιο χωρίς να τον σταματήσει ή να τον ελέγξει προηγουμένως ο αστυνομικός σκοπός. Σε σχετικό Προεδρικό Διάταγμα, το οποίο επικαιροποιήθηκε το 2023, αναφέρεται ρητά ότι ο αστυνομικός σκοπός «εξακριβώνει την ταυτότητα προσώπων που εισέρχονται σε αστυνομικά καταστήματα». Η Μαρίνα Φαρμακίδη, δικηγόρος της νομικής υπηρεσίας στη «Διοτίμα», τη μη κερδοσκοπική οργάνωση που εξειδικεύεται σε ζητήματα φύλου και ισότητας, επισημαίνει ότι οι αστυνομικές αρχές πρέπει σε κάθε περιστατικό να κάνουν εκτίμηση και διαχείριση κινδύνου. Τονίζει ότι έπρεπε να ζητήσουν από την 28χρονη να περιμένει στο τμήμα μέχρι να φτάσει περιπολικό και εξηγεί ότι δεν χρειαζόταν το θύμα να υποβάλει μήνυση, μια και οι υποθέσεις ενδοοικογενειακής βίας διώκονται αυτεπάγγελτα. Ο 39χρονος δράστης αρχικά διακομίστηκε στο νοσοκομείο «Γεώργιος Γεννηματάς» και έπειτα στο Ψυχιατρικό Νοσοκομείο Αθηνών «Δαφνί», καθώς ο ίδιος δήλωσε ότι έχει ψυχιατρικό ιστορικό. Οπως προκύπτει εξάλλου από το ποινικό παρελθόν του, είχε απασχολήσει τις Αρχές. Τον Δεκέμβριο του 2019, είχε συλληφθεί στο Ιλιον για σωματική βλάβη, εξύβριση και βία κατά αστυνομικών. Ακόμη τον Μάρτιο του 2020 είχε συλληφθεί για κατοχή 1,2 γραμμαρίου ηρωίνης. Τον Νοέμβριο του 2020 είχε σχηματιστεί εις βάρος του δικογραφία για ενδοοικογενειακή απλή σωματική βλάβη και βιασμό έπειτα από τη μήνυση που είχε υποβάλει τότε η σύντροφός του. Αξιωματικός της αστυνομίας που μίλησε στην «Κ» υπό τον όρο της ανωνυμίας επισημαίνει ότι θα έπρεπε οι συνάδελφοί του να πείσουν την 28χρονη να παραμείνει μέσα στο τμήμα μέχρι να φτάσει το πρώτο διαθέσιμο περιπολικό. Ο ίδιος εξηγεί ότι αρκετές φορές οι αστυνομικοί προτρέπουν τους πολίτες να καλέσουν το «100» για να τους μεταφέρει κάποιο περιπολικό διότι εάν το ζητήσουν ενδοϋπηρεσιακά μπορεί να μην εξυπηρετηθούν άμεσα από τους συναδέλφους τους. Σε ανακοίνωσή της, η ΕΛ.ΑΣ. ανέφερε ότι λειτουργούν 18 επιχειρησιακά γραφεία αντιμετώπισης ενδοοικογενειακής βίας σε όλη τη χώρα, εκ των οποίων τα δύο βρίσκονται στη Δυτική Αττική, καθώς και ότι δημιουργούνται άλλα 45. Στην πράξη, όμως, φαίνεται ότι υπάρχουν ακόμη σοβαρά κενά στην εκπαίδευση των αστυνομικών και στη διαχείριση αντίστοιχων συμβάντων. Τον περασμένο Δεκέμβριο, δολοφονήθηκε στη Σαλαμίνα μια γυναίκα 43 ετών από τον 70χρονο πρώην σύντροφό της. Λίγες ημέρες νωρίτερα, ο θύτης την είχε τραυματίσει βαριά. Η μητέρα του θύματος είχε καλέσει τότε την αστυνομία, ανέφερε τον ξυλοδαρμό και ζήτησε να τους παραλάβει περιπολικό. Τους απάντησαν, όμως, ότι έπρεπε να μεταβούν μόνες τους στο τμήμα, γιατί δεν υπήρχε διαθέσιμο όχημα. Ο δράστης τότε είχε αναζητηθεί στο πλαίσιο του αυτοφώρου, χωρίς πάντως να εντοπιστεί. Το πρωί της 5ης Δεκεμβρίου, ο 70χρονος εμφανίστηκε στην αυλή του σπιτιού της μητέρας του θύματος, όπου εκείνη είχε καταφύγει. Την πυροβόλησε δύο φορές, στην κοιλιά και στο στήθος, τραυματίζοντάς τη θανάσιμα.",https://www.kathimerini.gr/wp-content/uploads/2024/04/4103c833c4955615a1a4950eed781642_28532587-1-1-660x370.jpg?v=1712116187,Διαδηλώτρια αφήνει μια κόκκινη βαρκούλα στον δρόμο μπροστά από το αστυνομικό τμήμα Νέων Αναργύρων. Οργανώσεις πραγματοποίησαν χθες συγκέντρωση διαμαρτυρίας για τη δολοφονία της 28χρονης Κυριακής Γρίβα. [INTIME NEWS],2024,4,3
https://www.kathimerini.gr/society/562963528/gynaikoktonia-stoys-agioys-anargyroys-oi-martyries-ta-ntokoymenta-kai-oi-6-karatomiseis/,"Γυναικοκτονία στους Αγίους Αναργύρους: Οι μαρτυρίες, τα ντοκουμέντα και οι 6 καρατομήσεις",2024-04-03,23:46:47,Κοινωνία,Newsroom,Τις τελευταίες στιγμές της 28χρονης φωτίζει βίντεο από τη στιγμή της επίθεσης και η συνομιλία του θύματος με την Αμεση Δράση - Η κατάθεση του σκοπού - Ποιοι είναι οι ένστολοι που απομακρύνθηκαν,"Με την καθαίρεση έξι αστυνομικών κλείνει το δεύτερο 24ωρο από την εν ψυχρώ γυναικοκτονία έξω από το αστυνομικό τμήμα των Αγίων Αναργύρων, με φόντο αποκαλυπτικά βίντεο και ηχητικά ντοκουμέντα που είδαν σήμερα το φως της δημοσιότητας, και καταγράφουν συνολικά το έγκλημα της Δευτέρας. Την ίδια ώρα, έντονη πολιτική κόντρα μεταξύ κυβέρνησης και αντιπολίτευσης έχει ξεσπάσει, εντός και εκτός Βουλής, για το νομικό πλαίσιο της γυναικοκτονίας. Από τις θέσεις τους απομακρύνθηκαν ο διοικητής του Α.Τ., ο σκοπός που βρισκόταν λίγα μέτρα από το σημείο της δολοφονίας, η αξιωματικός υπηρεσίας, η επόπτρια, η οδηγός της επόπτριας, και ο τηλεφωνητής της Αμεσης Δράσης που συνομιλούσε με την 28χρονη, μέχρι και τη στιγμή που η νέα γυναίκα έπεσε νεκρή από πισώπλατη επίθεση του πρώην συντρόφου της, τον οποίο είχε μόλις καταγγείλει για απειλές και βία. Τα τελευταία δευτερόλεπτα πριν το χτύπημα με μαχαίρι κατέγραψε κάμερα έξω από το αστυνομικό τμήμα στους Αγίους Αναργύρους. Η 28χρονη φαίνεται να εξέρχεται από το Α.Τ., συνοδευόμενη από έναν φίλο της, και μιλά στο τηλέφωνο με την Αμεση Δράση, ζητώντας να τη συνοδεύσει ένα περιπολικό έως το σπίτι της. Οταν αντιλαμβάνεται τον δράστη, γυρίζει και κατευθύνεται εκ νέου προς το αστυνομικό τμήμα. Ο 38χρονος φαίνεται να τρέχει προς το μέρος της, στιγμές πριν τη δολοφονήσει πισώπλατα με μαχαίρι. Σε ηχητικό ντοκουμέντο που επίσης αποκαλύφθηκε σήμερα, έχει καταγραφεί ο διάλογος της 28χρονης με αστυνομικό της Αμεσης Δράσης, ο οποίος ζητά λεπτομέρειες προκειμένου να στείλει περιπολικό στο σπίτι. Στον διάλογο που διαρκεί κάτι παραπάνω από ένα λεπτό, πριν το θύμα πέσει νεκρό από τον 38χρονο, ο αστυνομικός ακούγεται να λέει μεταξύ άλλων στη νέα γυναίκα που ζητά να τη μεταφέρει ένα περιπολικό στο σπίτι της: «Κυρία μου, το περιπολικό δεν είναι ταξί». Στη συνέχεια ο αστυνομικός αντιτείνει πως το περιπολικό μπορεί να σταλεί απευθείας στο σπίτι της γυναίκας, όπου η ίδια τον είχε δει να παραμονεύει. Δευτερόλεπτα μετά, η γυναίκα αντιλαμβάνεται ότι ο πρώην σύντροφός της την έχει ακολουθήσει έως το αστυνομικό τμήμα, γυρίζει και περπατά με τον φίλο της προς το αστυνομικό τμήμα, ο δράστης τρέχει και την χτυπά πισώπλατα, σκοτώνοντάς την. Σύμφωνα με πληροφορίες, το ηχητικό εστάλη ατόφιο από χθες, από την ίδια την αστυνομία στον εισαγγελέα και στον διεξάγοντα την εσωτερική έρευνα εκ μέρους της ΕΛ.ΑΣ. Η «Κ» έφερε στο φως την κατάθεση του σκοπού που είχε υπηρεσία στο φυλάκιο, δίπλα από το σημείο που δολοφονήθηκε η Κυριακή Γρίβα. Ξεκινώντας την κατάθεσή του αναφέρει: «Είμαι αστυνομικός και υπηρετώ στο Αστυνομικό Τμήμα Αγίων Αναργύρων. Την 1-4-2024 ήμουν σε διατεταγμένη υπηρεσία σκοπού καταστήματος κατά το ωράριο 22:00-6:00. Στις 22:10 προσήλθαν στην υπηρεσία μου ένας άνδρας και μια γυναίκα νεαρής ηλικίας, η οποία μου ανέφερε ότι φοβάται κάποιο άτομο και τους παρέπεμψα στον αξιωματικό υπηρεσίας του αστυνομικού τμήματος, προκειμένου να επιληφθεί». Ο σκοπός φέρεται να αντέδρασε αφότου ο δράστης είχε μαχαιρώσει τη 28χρονη και στη συνέχεια είχε αυτοτραυματιστεί. Ο ίδιος υποστήριξε: «Μετά από δέκα λεπτά περίπου κατέβηκαν και οι δυο. Με χαιρέτησαν και απομακρύνθηκαν πεζή προς το πρακτορείο ΠΡΟΠΟ που είναι κοντά στην υπηρεσία μου. Μετά από λίγο άκουσα τον άνδρα που συνόδευε τη γυναίκα να λέει “τη σπρώχνει”. Αμέσως βγήκα από τη σκοπιά και αντίκρισα τη γυναίκα και έναν άλλο άνδρα να βρίσκεται κολλημένος στο σώμα της από πίσω, να περπατούν αργά πλησιάζοντας προς τη σκοπιά, χωρίς να βλέπω καθόλου τα χέρια του. Στη συνέχεια, ο άνδρας απομακρύνθηκε λίγο από τη γυναίκα και τότε αντιλήφθηκα ότι κρατάει ένα μεγάλο μαχαίρι, ότι το τραβάει από την πλάτη της, και τη γυναίκα να πέφτει κάτω με το πρόσωπο και να βγάζει αίμα από το σώμα και το στόμα της. Αστραπιαία ο άνδρας αυτός με το μαχαίρι που κρατούσε το έστρεψε στον εαυτό του, αυτοτραυματίστηκε στο λαιμό και αιμορραγούσε. Κρατούσε ακόμα το μαχαίρι, αλλά με το πόδι μου το κλώτσησα μακριά για να προστατεύσω όσους ήταν δίπλα μου, καθώς και τον εαυτό μου». Το βράδυ της Δευτέρας, η 28χρονη μετέβη στο αστυνομικό τμήμα για να ζητήσει βοήθεια, καθώς φοβόταν για τη ζωή της. Βίντεο με τα τελευταία λεπτά πριν από το έγκλημα, δείχνει τον δράστη να παραμονεύει με τη μοτοσικλέτα του έξω από το σπίτι της. Το βίντεο είναι τραβηγμένο λίγο μετά τις 21:00 το βράδυ από κάμερα της πολυκατοικίας, όπου διέμενε η 28χρονη. Μόλις η νέα γυναίκα αντιλήφθηκε την παρουσία του αποφάσισε να πάει στο αστυνομικό τμήμα, για να ζητήσει προστασία. Αυτόπτης μάρτυρας περιέγραψε στην ΕΡΤ: «Εγιναν όλα σε κλάσματα δευτερολέπτου, δεν μπορέσαμε να αντιδράσουμε. Κατεβαίνω από το λεωφορείο και βλέπω όλο αυτό το σκηνικό. Να την αιφνιδιάζει από πίσω την ώρα που μιλούσε με την Αμεσο Δράση και να λέει ότι “θέλω βοήθεια, ένα περιπολικό να με πάει σπίτι μου” και σκάει ο τύπος πίσω και την καρφώνει. Εκανε έκκληση για βοήθεια». Στη συνέχεια ο δράστης αυτοτραυματίστηκε με το φονικό όπλο και το μόνο πράγμα που φέρεται να ζήτησε από τους αστυνομικούς ήταν «να τον πάνε στο ψυχιατρείο». Νωρίτερα, νέες πληροφορίες ήρθαν στο φως για τον εφιάλτη που βίωνε διαχρονικά η νέα γυναίκα. Οπως μετέδωσε η ΕΡΤ, το διάστημα που είχε καταγγείλει για βιασμό και εν γένει κακοποιητική συμπεριφορά τον 38χρονο, η νέα γυναίκα είχε μείνει έγκυος από τον δράστη. Σύμφωνα με τον πατέρα του θύματος μάλιστα, η νέα γυναίκα είχε αποβάλει ύστερα από ξυλοδαρμό της, παρότι είχε πει στην οικογένειά της πως είχε προβεί σε άμβλωση. «Είχε μείνει έγκυος πριν από περίπου 2-3 χρόνια. Μας το είχε ανακοινώσει, είχαν μιλήσει με αυτόν και υποτίθεται ότι το ήθελε. Αλλά στο τέλος μας είπε ότι έκανε έκτρωση. Δεν μου είπαν ότι τη χτύπησε. Τη χτυπούσε συνέχεια αυτός. Και μετά κατάλαβα ότι την είχε χτυπήσει και έχασε το παιδί. Για να μη μας πει τι είχε γίνει μας είπε ότι έκανε έκτρωση», δήλωσε ο πατέρας της 28χρονης. Με φόντο τη γυναικοκτονία στους Αγίους Αναργύρους έντονη αντιπαράθεση ξέσπασε στη Βουλή. Ο πρόεδρος του ΣΥΡΙΖΑ Στέφανος Κασσελάκης πρότεινε να νομοθετηθεί, ως προς το ποινικό σκέλος, ο όρος γυναικοκτονία. «Εχουμε ζήτημα ασφάλειας στη χώρα μας που αφορά στην εγκληματικότητα, στην ενδοοικογενειακή βία, στην πολιτική προστασία», σχολίασε σε συνέντευξή του στον σταθμό ΣΚΑΪ. Η αξιωματική αντιπολίτευση κατέθεσε τροπολογία για τη νομική αναγνώριση του όρου γυναικοκτονία, η οποία απερρίφθη, με την κυβέρνηση, διά στόματος Παύλου Μαρινάκη, να κατηγορεί για υποκρισία και επικοινωνιακή εκμετάλλευση την αντιπολίτευση. «Ο ΣΥΡΙΖΑ που προτείνει τη νομική αναγνώριση του όρου (…) λίγο πριν φύγει από την εξουσία ψήφισε έναν ποινικό κώδικα. Σε αυτό τον ποινικό κώδικα, στην ανθρωποκτονία, που είναι και η γυναικοκτονία, ενώ μέχρι τότε ήταν τα ισόβια η μοναδική ποινή, η μεγίστη των ποινών, έβαλε ισόβια ή ποινή μέχρι 15 χρόνια. Δηλαδή, ένας δολοφόνος, γυναικοκτόνος να μπορεί να πάρει ποινή, όχι μόνο 15, ακόμα και 10 χρόνια, δηλαδή σε πέντε χρόνια να είναι εκτός φυλακής (…) Εμείς επαναφέραμε ως αποκλειστική ποινή τα ισόβια», δήλωσε ο κ. Μαρινάκης μιλώντας στο ραδιόφωνο Αθήνα 9,84. «Οταν κάποιος έρχεται και λέει να αποκτήσει ένα αδίκημα επιβαρυντική περίσταση, επειδή είναι γυναικοκτονία, ενώ η ποινή του αδικήματος αυτού είναι τα ισόβια, στην πραγματικότητα κάνει επικοινωνιακό σόου. Γιατί κάνει επικοινωνιακό σόου; Γιατί από τη στιγμή που γνωρίζουν, νομίζω, αυτοί που το προτείνουν ότι η μεγίστη των ποινών είναι ισόβια κάθειρξη, τι θέλουν να πουν; Να επανέλθει η θανατική ποινή; Φαντάζομαι τα έχουμε λύσει αυτά δεκαετίες. Ούτε θέλω να πιστεύω ότι προτείνουν να πάνε τα ισόβια για τη γυναικοκτονία και αν το θύμα δεν είναι γυναίκα, βασικά όπως το περιγράψαμε πριν, να μειωθεί η ποινή για τα υπόλοιπα. Θέλω να σας πω ότι θεωρώ ότι είναι πάρα πολύ λάθος, πάνω σε μια στυγερή δολοφονία, πάνω σε ένα τραγικό γεγονός, οποιοδήποτε κι αν είναι αυτό, το μόνο που να ενδιαφέρει κάποιες πολιτικές δυνάμεις είναι να εκμεταλλευτούν πολιτικά και επικοινωνιακά το θέμα αυτό, για να κάνουν μια πρόταση η οποία στην πραγματικότητα, στη νομική της διάσταση, όχι στην κοινωνική που συμφωνούμε όλοι, δεν έχει κανένα αντίκρισμα». Ο κοινοβουλευτικός εκπρόσωπος του ΣΥΡΙΖΑ, βουλευτής Δράμας, Θεόφιλος Ξανθόπουλος, τόνισε: «Δεν δημιουργούμε ξεχωριστό αδίκημα. Εφόσον έχει τα έμφυλα χαρακτηριστικά που προσδιορίζονται στην τροπολογία μας, αυτό άνευ άλλου καθιστά την πράξη της δολοφονίας της γυναίκας, γυναικοκτονία», τόνισε. «Οι δολοφονίες γυναικών με έμφυλα χαρακτηριστικά, σύμφωνα με την τροπολογία, θα πρέπει να μνημονεύονται στο σκεπτικό της απόφασης. Θέλουμε να καταστήσουμε σαφές ότι τα συγκεκριμένα εγκλήματα πρέπει να έχουν μια άλλη αντιμετώπιση στο κοινωνικό και ποινικό επίπεδο. Οχι τυποποιώντας άλλης μορφής έγκλημα, αλλά κάνοντας ορατή αυτή την έμφυλη διάσταση. Εχετε σθεναρές αντιρρήσεις. Θα έρθει η στιγμή που όλοι θα συμφωνήσουμε ότι αυτό το έγκλημα έχει ξεχωριστά χαρακτηριστικά. Γυναίκες δολοφονούνται γιατί κάποιοι τις θεωρούν περιουσιακό τους στοιχείο και η κοινωνία θα προσδιορίσει με αυτόν τον τρόπο το συγκεκριμένο έγκλημα», πρόσθεσε. «Tο ποινικό και δίκαιο δεν μπορεί να διαπνέεται από διατάξεις χωρίς κανένα έννομο δικονομικό αποτέλεσμα», τόνισε από τη Βουλή η υπουργός Κοινωνικής Συνοχής και Οικογένειας Σοφία Ζαχαράκη. Επίκαιρη ερώτηση κατέθεσε για το θέμα το ΠΑΣΟΚ. Ο Μιχάλης Κατρίνης δήλωσε στο Πρώτο Πρόγραμμα: «Το αφήγημα νόμος και τάξη της κυβέρνησης κατέρρευσε» και πρόσθεσε πως, «υπάρχει διάχυτο το αίσθημα ανασφάλειας και από την άλλη δεν υπάρχει η παραμικρή αντίδραση από την πολιτική ηγεσία του υπουργείου Προστασίας του Πολίτη». Απαντήσεις από την κυβέρνηση ζητά και η Πλεύση Ελευθερίας. ΚΚΕ: Ντροπή να μένουν απροστάτευτες οι γυναίκες
Ο γενικός γραμματέας του ΚΚΕ Δημήτρης Κουτσούμπας δήλωσε σχετικά: «Ντροπή και αίσχος για το ελληνικό κράτος και την κυβέρνηση, που αφήνουν απροστάτευτες τις γυναίκες. Εδώ και τώρα να παρθούν γενναία μέτρα ολόπλευρης κοινωνικής προστασίας των γυναικών από την πολύμορφη βία». Από την πλευρά του, ο πρόεδρος της Ελληνικής Λύσης Κυριάκος Βελόπουλος είπε: «Ο αστυνομικός είναι για τον πολίτη. Ο νόμος και η τάξη απαρέγκλιτοι κανόνες», ενώ ο Δημήτρης Νατσιός της Νίκης υποστήριξε πως «ο φρουρός που παρακολουθούσε απαθής τη δολοφονία ήταν μπλεγμένος σε υπόθεση εγκληματικής οργάνωσης». Ο κοινοβουλευτικός εκπρόσωπος των Σπαρτιατών Ιωάννης Κόντης είπε πως «πολλές φορές αυτοί που τιμωρήθηκαν είναι αστυνομικοί όταν χρειάστηκε να επέμβουν σε περιστατικά βίας».",https://www.kathimerini.gr/wp-content/uploads/2024/04/γυναικοκτονία_αγιοι_ανάργυροι-1-660x370.jpg?v=1712177199,Intime,2024,4,3
https://www.kathimerini.gr/society/562961302/agioi-anargyroi-diamartyria-gia-ti-gynaikoktonia/,Αγιοι Ανάργυροι: Διαμαρτυρία για τη γυναικοκτονία,2024-04-02,20:15:09,ΕΙΚΟΝΕΣ,Newsroom,"Στη συγκέντρωση συμμετέχουν περίπου 400 άτομα, τα οποία κατευθύνθηκαν με πορεία προς το Αστυνομικό Τμήμα της περιοχής. Στο σημείο υπάρχει ισχυρή δύναμη της ΕΛ.ΑΣ.","Διαμαρτυρία πραγματοποιείται το απόγευμα της Τρίτης στους Αγίους Αναργύρους, με αφορμή τη δολοφονία της 28χρονης, την οποία μαχαίρωσε θανάσιμα ο πρώην σύντροφός της. Σύμφωνα με πληροφορίες της «Κ», στη συγκέντρωση συμμετέχουν περίπου 400 άτομα, τα οποία κατευθύνθηκαν με πορεία προς το Αστυνομικό Τμήμα της περιοχής, έξω από το οποίο σημειώθηκε το αιματηρό περιστατικό. Στην κινητοποίηση συμμετέχουν οργανώσεις και συλλογικότητες της Αριστεράς, ενώ στο σημείο υπάρχει ισχυρή δύναμη της ΕΛ.ΑΣ. Η γυναικοκτονία διαπράχθηκε αργά το βράδυ της Δευτέρας, λίγα μέτρα από το Αστυνομικό Τμήμα των Αγίων Αναργύρων, όπου είχε πάει η 28χρονη προκειμένου να καταγγείλει τον σύντροφό της. Μόλις βγήκε από το Α.Τ., λίγο μετά τις 22:30, την ακολούθησε ο 39χρονος και της επιτέθηκε με μαχαίρι, με αποτέλεσμα να την τραυματίσει θανάσιμα. Ποινικές ευθύνες που ενδεχομένως φέρουν οι αστυνομικοί που είχαν βάρδια στο Αστυνομικό Τμήμα Αγίων Αναργύρων όταν τους ζητήθηκε βοήθεια από την 28χρονη λίγο πριν τελικά τη σκοτώσει ο πρώην σύντροφός της, θα αναζητήσει η Εισαγγελία, ενώ έχει διαταχθεί και η διενέργεια ΕΔΕ. Με πληροφορίες από ΑΠΕ-ΜΠΕ",https://www.kathimerini.gr/wp-content/uploads/2024/04/28531270-660x370.jpg?v=1712077889,Φωτογραφία: ΑΠΕ-ΜΠΕ,2024,4,2
https://www.kathimerini.gr/society/562960795/gynaikoktonia-stoys-agioys-anargyroys-eisaggeliki-ereyna-gia-tychon-eythynes-astynomikon/,Γυναικοκτονία στους Αγίους Αναργύρους: Εισαγγελική έρευνα για τυχόν ευθύνες αστυνομικών,2024-04-02,14:16:58,Κοινωνία,Newsroom,Ο εισαγγελέας που θα διενεργήσει την έρευνα θα αναμένει το πόρισμα της ΕΔΕ.,"Παρέμβαση του προϊσταμένου της Εισαγγελίας Πρωτοδικών Αθηνών προκάλεσε η δολοφονία της 28χρονης έξω από το αστυνομικό τμήμα των Αγίων Αναργύρων, το βράδυ της Δευτέρας. Σύμφωνα με την ΕΡΤ, ο κ. Αντώνης Ελευθεριάνος ζήτησε τη διερεύνηση τυχόν ποινικών ευθυνών για παράβαση καθήκοντος των αστυνομικών που είχαν βάρδια στο ΑΤ Αγίων Αναργύρων. Διατάχθηκε η διενέργεια προκαταρκτικής εξέτασης μετά τη διαβίβαση στην εισαγγελία της δικογραφίας που έχει σχηματιστεί για τη δολοφονία της κοπέλας. Ο εισαγγελέας που θα διενεργήσει την έρευνα θα αναμένει το πόρισμα της ΕΔΕ. Σημειώνεται πως η άγρια δολοφονία της 28χρονης φαίνεται πως διεπράχθη ακριβώς έξω από το Αστυνομικό Τμήμα των Αγίων Αναργύρων και σε απόσταση μικρότερη του ενός μέτρου από την είσοδο, όπως προκύπτει από βίντεο, το οποίο τραβήχτηκε λίγα λεπτά μετά το έγκλημα και έχει στη διάθεσή της η «Κ» (αλλά επιλέγει να μην δημοσιεύσει). Υπενθυμίζεται ότι πριν λάβει χώρα το αποτρόπαιο έγκλημα, η 28χρονη γυναίκα είχε επισκεφτεί μαζί με φίλο της το Αστυνομικό Τμήμα της περιοχής επειδή είχε την αίσθηση ότι είχε δει τον δράστη κάτω από το σπίτι της. Μάλιστα, πληροφορίες αναφέρουν ότι η 28χρονη ζήτησε στο τμήμα να επιστρέψει στο σπίτι της με τη συνοδεία ενός περιπολικού διότι φοβόταν να γυρίσει μόνη της. Οπως φαίνεται, η αξιωματικός υπηρεσίας είπε στη γυναίκα πως θα έπρεπε να καλέσουν την Αμεσο Δράση. Σύμφωνα με την αξιωματικό, η 28χρονη απάντησε πως θα τηλεφωνούσε η ίδια. Στη συνέχεια, η γυναίκα βγήκε από το τμήμα και κάλεσε το 100 και, ενώ μιλούσε στο τηλέφωνο, ο δράστης, ο οποίος είχε μεταβεί στο σημείο με μηχανάκι, της επιτέθηκε και τη δολοφόνησε, ενώ η τηλεφωνήτρια βρισκόταν ακόμη στην άλλη άκρη της γραμμής. Σύμφωνα με πληροφορίες της «Κ», ο φίλος του θύματος, ο οποίος βρισκόταν μαζί της τη στιγμή της επίθεσης, είπε στους αστυνομικούς ότι εκείνη την ώρα βρισκόταν σε σοκ και δεν μπορούσε να τη βοηθήσει. «Είδα τον δράστη που φώναζε θα σε σκοτώσω και κράταγε μαχαίρι», δήλωσε στην «Κ» ένας αυτόπτης μάρτυρας. «Η γυναίκα φώναζε “δέχομαι απειλές για τη ζωή μου”. Την κυνηγούσε για 100 μέτρα με το μηχανάκι και τη μαχαίρωσε μπροστά στο τμήμα», περιγράφει. Οσον αφορά το παρελθόν του 39χρονου δράστη, σύμφωνα με πληροφορίες, ο ίδιος και η 28χρονη είχαν χωρίσει από το 2020. Τότε, μάλιστα, η γυναίκα είχε καταθέσει μήνυση σε βάρος του άνδρα για βιασμό και ξυλοδαρμό, όμως στη συνέχεια την απέσυρε. Σημειώνεται ότι ο γενικός αστυνομικός διευθυντής Αττικής διέταξε τη διενέργεια Ενορκης Διοικητικής Εξέτασης, προκειμένου να διαπιστωθεί εάν υπάρχουν ευθύνες για όσα συνέβησαν πριν από τη γυναικοκτονία που σημειώθηκε το βράδυ της Δευτέρας στους Αγίους Αναργύρους. Σημειώνεται ότι το θύμα φέρει πολλαπλά τραύματα από μαχαίρι.",https://www.kathimerini.gr/wp-content/uploads/2024/04/Εισαγγελέας-660x370.jpg?v=1712056600,Φωτ.: Intime,2024,4,2
https://www.kathimerini.gr/society/562960672/agioi-anargyroi-dipla-apo-to-fylakio-toy-at-i-gynaikoktonia-apokalyptei-vinteo/,"Αγιοι Ανάργυροι: Δίπλα από το φυλάκιο του ΑΤ η γυναικοκτονία, αποκαλύπτει βίντεο",2024-04-02,13:39:37,Κοινωνία,Αναστασία Σταματοπούλου,"Από το βίντεο, το οποίο έχει στη διάθεσή της η «Κ», προκύπτει ότι η επίθεση έλαβε χώρα ακριβώς έξω από την είσοδο του Αστυνομικού Τμήματος της περιοχής","Ακριβώς έξω από το Αστυνομικό Τμήμα των Αγίων Αναργύρων και σε απόσταση λίγοτερη του ενός μέτρου από την είσοδο, φαίνεται πως διεπράχθη η άγρια δολοφονία της 28χρονης κοπέλας. Από βίντεο, το οποίο τραβήχτηκε λίγα λεπτά μετά το έγκλημα και έχει στη διάθεσή της η «Κ» (αλλά επιλέγει να μη δημοσιεύσει), προκύπτει ότι η γυναικοκτονία έγινε μια ανάσα από το φυλάκιο του ΑΤ. Σύμφωνα μάλιστα με πληροφορίες, την ώρα που ο 39χρονος πρώην σύντροφος της κοπέλας τη μαχαίρωνε μέχρι θανάτου, στο φυλάκιο του τμήματος υπήρχε ένας αστυνομικός. Οι ίδιες πηγές ενημέρωσης αναφέρουν ότι ο εν λόγω αστυνομικός δεν πρόλαβε να αντιδράσει και παρενέβη αφού ο δράστης είχε σκοτώσει τη γυναίκα και είχε αυτοτραυματιστεί, κλοτσώντας μακριά το μαχαίρι που κρατούσε ο 39χρονος. Σημειώνεται ότι ο δράστης νοσηλεύεται φρουρούμενος στο Δαφνί, όπου, σύμφωνα με πληροφορίες, είχε νοσηλευτεί άλλες τρεις φορές στο παρελθόν. Είχε μάλιστα συλληφθεί ξανά το 2020 επειδή είχε στην κατοχή του ναρκωτικά, αλλά και το 2019 για βία κατά υπαλλήλων. Υπενθυμίζεται ότι πριν λάβει χώρα το αποτρόπαιο έγκλημα, η 28χρονη γυναίκα είχε επισκεφτεί μαζί με φίλο της το Αστυνομικό Τμήμα της περιοχής επειδή είχε την αίσθηση ότι είχε δει τον δράστη κάτω από το σπίτι της. Μάλιστα, πληροφορίες αναφέρουν ότι η 28χρονη ζήτησε στο τμήμα να επιστρέψει στο σπίτι της με τη συνοδεία ενός περιπολικού διότι φοβόταν να γυρίσει μόνη της. Οπως φαίνεται, η αξιωματικός υπηρεσίας είπε στη γυναίκα πως θα έπρεπε να καλέσουν την Αμεσο Δράση. Σύμφωνα με την αξιωματικό, η 28χρονη απάντησε πως θα τηλεφωνούσε η ίδια. Στη συνέχεια, η γυναίκα βγήκε από το τμήμα και κάλεσε το 100 και, ενώ μιλούσε στο τηλέφωνο, ο δράστης, ο οποίος είχε μεταβεί στο σημείο με μηχανάκι, της επιτέθηκε και τη δολοφόνησε, ενώ η τηλεφωνήτρια βρισκόταν ακόμη στην άλλη άκρη της γραμμής. Σύμφωνα με πληροφορίες της «Κ», ο φίλος του θύματος, ο οποίος βρισκόταν μαζί της τη στιγμή της επίθεσης, είπε στους αστυνομικούς ότι εκείνη την ώρα βρισκόταν σε σοκ και δεν μπορούσε να τη βοηθήσει. «Είδα τον δράστη που φώναζε θα σε σκοτώσω και κράταγε μαχαίρι», δήλωσε στην «Κ» ένας αυτόπτης μάρτυρας. «Η γυναίκα φώναζε “δέχομαι απειλές για τη ζωή μου”. Την κυνηγούσε για 100 μέτρα με το μηχανάκι και τη μαχαίρωσε μπροστά στο τμήμα», περιγράφει. Οσον αφορά το παρελθόν του 39χρονου δράστη, σύμφωνα με πληροφορίες, ο ίδιος και η 28χρονη είχαν χωρίσει από το 2020. Τότε, μάλιστα, η γυναίκα είχε καταθέσει μήνυση σε βάρος του άνδρα για βιασμό και ξυλοδαρμό, όμως στη συνέχεια την απέσυρε. Σημειώνεται ότι ο γενικός αστυνομικός διευθυντής Αττικής διέταξε τη διενέργεια Ενορκης Διοικητικής Εξέτασης, προκειμένου να διαπιστωθεί εάν υπάρχουν ευθύνες για όσα συνέβησαν πριν από τη γυναικοκτονία που σημειώθηκε το βράδυ της Δευτέρας στους Αγίους Αναργύρους. Σημειώνεται ότι το θύμα έφερε πολλαπλά τραύματα από μαχαίρι. Σχετικά με τον θανάσιμο τραυματισμό 28χρονης γυναίκας πλησίον του Αστυνομικού Τμήματος Αγίων Αναργύρων, γνωστοποιούνται τα ακόλουθα: «Περί την 22.10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην Αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της. Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της. Κατά την έξοδό της από το Αστυνομικό Τμήμα κάλεσε την Αμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε. Ο δράστης συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών. Τονίζεται ότι από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, τα οποία έχουν εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση. Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού. Μάλιστα, αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ηδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας. Επιπλέον, από το 2023 τα θύματα έχουν πρόσβαση και στην ειδική εφαρμογή άμεσης και έγκαιρης ειδοποίησης της Αστυνομίας με δυνατότητα γεωεντοπισμού (Panic Button). Επισημαίνεται ότι από τη Γενική Αστυνομική Διεύθυνση Αττικής διατάχθηκε Ενορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση».",https://www.kathimerini.gr/wp-content/uploads/2024/04/γυναικοκτονια_αγιοι_αναργυροι-660x370.jpg?v=1712053830,Eξω από το ΑΤ Αγίων Αναργύρων λίγα λεπτά μετά τη δολοφονία [Φωτ. kathimerini.gr],2024,4,2
https://www.kathimerini.gr/society/562960591/gynaikoktonia-stoys-agioys-anargyrgoys-i-anakoinosi-tis-el-as/,Γυναικοκτονία στους Αγίους Αναργύρους: Η ανακοίνωση της ΕΛ.ΑΣ.,2024-04-02,11:49:59,Κοινωνία,Newsroom,"Από τη Γενική Αστυνομική Διεύθυνση Αττικής έχει διαταχθεί Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση.","Ανακοίνωση σχετικά με τη νέα γυναικοκτονία, το βράδυ της Δευτέρας, έξω από αστυνομικό τμήμα των Αγίων Αναργύρων, εξέδωσε η Ελληνική Αστυνομία. Στην ανακοίνωση περιγράφονται οι συνθήκες της επίθεσης που δέχτηκε η 28χρονη, η οποία -όπως γνωστοποιείται- είχε διαπιστώσει πως ο πρώην σύντροφός της κινείτο έξω από το σπίτι της τόσο χθες, Δευτέρα, όσο και την Κυριακή. Επισημαίνεται ότι, από τη Γενική Αστυνομική Διεύθυνση Αττικής διατάχθηκε Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση. Περί την 22:10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην Αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της. Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της. Κατά την έξοδό της από το Αστυνομικό Τμήμα κάλεσε την Άμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε. Ο δράστης συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών. Τονίζεται ότι από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, τα οποία έχουν εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση. Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού. Μάλιστα, αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ήδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας. Επιπλέον, από το 2023 τα θύματα έχουν πρόσβαση και στην ειδική εφαρμογή άμεσης και έγκαιρης ειδοποίησης της Αστυνομίας με δυνατότητα γεωεντοπισμού (Panic Button). Επισημαίνεται ότι, από τη Γενική Αστυνομική Διεύθυνση Αττικής διατάχθηκε Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση.",https://www.kathimerini.gr/wp-content/uploads/2024/04/ΕΛ-660x370.jpg?v=1712047789,Φωτ. αρχείου: Intime,2024,4,2
https://www.kathimerini.gr/society/562960567/gynaikoktonia-stoys-agioys-anargyroys-i-palaioteri-kataggelia-i-stigmi-tis-dolofonias-kai-i-ede/,"Γυναικοκτονία στους Αγίους Αναργύρους – Η παλαιότερη καταγγελία, η στιγμή της δολοφονίας και η ΕΔΕ",2024-04-02,11:35:38,Κοινωνία,Newsroom,"Συγκλονίζουν οι αποκαλύψεις και οι λεπτομέρειες που έρχονται στο φως της δημοσιότητας αναφορικά με τη γυναικοκτονία της 28χρονης με δράστη τον 39χρονο πρώην σύντροφό της, σε μικρή απόσταση από το Αστυνομικό Τμήμα Αγίων Αναργύρων.","Συγκλονίζουν οι αποκαλύψεις και οι λεπτομέρειες που έρχονται στο φως της δημοσιότητας αναφορικά με τη γυναικοκτονία της 28χρονης με δράστη τον 39χρονο πρώην σύντροφό της, σε μικρή απόσταση από το Αστυνομικό Τμήμα Αγίων Αναργύρων. Ειδικότερα, νεότερες πληροφορίες αναφέρουν ότι η 28χρονη, η οποία είχε καταγγείλει τον άνδρα και στο παρελθόν μεταξύ άλλων και για βιασμό, δέχτηκε τη θανάσιμη επίθεση από τον 39χρονο δράστη την ώρα που είχε καλέσει το 100 και μιλούσε στο τηλέφωνο. Στη συνέχεια, σύμφωνα με πληροφορίες, ο δράστης αυτοτραυματίστηκε στον λαιμό και στην κοιλιά. Αρχικά, είχε μεταφερθεί στο νοσοκομείο «Γεννηματάς» αλλά στη συνέχεια επικαλέστηκε ψυχιατρικό ιστορικό και μεταφέρθηκε στο Δαφνί, όπου και νοσηλεύεται φρουρούμενος. Υπενθυμίζεται ότι λίγη ώρα νωρίτερα η γυναίκα είχε επισκεφτεί μαζί με φίλο της το Αστυνομικό Τμήμα της περιοχής επειδή είχε την αίσθηση ότι είχε δει τον δράστη κάτω από το σπίτι της. Μάλιστα, πληροφορίες αναφέρουν ότι η 28χρονη ζήτησε στο τμήμα να επιστρέψει στο σπίτι της με τη συνοδεία ενός περιπολικού διότι φοβόταν να γυρίσει μόνη της. Οπως φαίνεται, η αξιωματικός υπηρεσίας είπε στη γυναίκα πως θα έπρεπε να καλέσουν την Αμεσο Δράση. Σύμφωνα με την αξιωματικό, η 28χρονη απάντησε πως θα τηλεφωνούσε η ίδια. Στη συνέχεια, η γυναίκα βγήκε από το τμήμα και κάλεσε το 100 και, ενώ μιλούσε στο τηλέφωνο, ο δράστης, ο οποίος είχε μεταβεί στο σημείο με μηχανάκι, της επιτέθηκε και τη δολοφόνησε, ενώ η τηλεφωνήτρια βρισκόταν ακόμη στην άλλη άκρη της γραμμής. Σύμφωνα με πληροφορίες της «Κ», ο φίλος του θύματος, ο οποίος βρισκόταν μαζί της τη στιγμή της επίθεσης, είπε στους αστυνομικούς ότι εκείνη την ώρα βρισκόταν σε σοκ και δεν μπορούσε να τη βοηθήσει. «Είδα τον δράστη που φώναζε θα σε σκοτώσω και κράταγε μαχαίρι», δήλωσε στην «Κ» ένας αυτόπτης μάρτυρας. «Η γυναίκα φώναζε “δέχομαι απειλές για τη ζωή μου”. Την κυνηγούσε για 100 μέτρα με το μηχανάκι και τη μαχαίρωσε μπροστά στο τμήμα», περιγράφει. Οσον αφορά το παρελθόν του 39χρονου δράστη, σύμφωνα με πληροφορίες, ο ίδιος και η 28χρονη είχαν χωρίσει από το 2020. Τότε, μάλιστα, η γυναίκα είχε καταθέσει μήνυση σε βάρος του άνδρα για βιασμό και ξυλοδαρμό, όμως στη συνέχεια την απέσυρε. Σημειώνεται ότι ο γενικός αστυνομικός διευθυντής Αττικής διέταξε τη διενέργεια Ενορκης Διοικητικής Εξέτασης, προκειμένου να διαπιστωθεί εάν υπάρχουν ευθύνες για όσα συνέβησαν πριν από τη γυναικοκτονία που σημειώθηκε το βράδυ της Δευτέρας στους Αγίους Αναργύρους. Σημειώνεται ότι το θύμα φέρει πολλαπλά τραύματα από μαχαίρι. Σχετικά με τον θανάσιμο τραυματισμό 28χρονης γυναίκας πλησίον του Αστυνομικού Τμήματος Αγίων Αναργύρων, γνωστοποιούνται τα ακόλουθα: Περί την 22:10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην Αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της. Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της. Κατά την έξοδό της από το Αστυνομικό Τμήμα κάλεσε την Αμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε. Ο δράστης συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών. Τονίζεται ότι από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, τα οποία έχουν εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση. Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού. Μάλιστα, αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ηδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας. Επιπλέον, από το 2023 τα θύματα έχουν πρόσβαση και στην ειδική εφαρμογή άμεσης και έγκαιρης ειδοποίησης της Αστυνομίας με δυνατότητα γεωεντοπισμού (Panic Button). Επισημαίνεται ότι, από τη Γενική Αστυνομική Διεύθυνση Αττικής διατάχθηκε Ενορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση.",https://www.kathimerini.gr/wp-content/uploads/2024/04/IMG_4387-2-660x370.jpg?v=1712046530,,2024,4,2
https://www.kathimerini.gr/society/562960405/gynaikoktonia-stoys-agioys-anargyroys-ti-dolofonise-tin-ora-poy-miloyse-me-to-100/,Γυναικοκτονία στους Αγίους Αναργύρους – Τη δολοφόνησε την ώρα που μιλούσε με το 100,2024-04-02,09:07:35,Κοινωνία,Αναστασία Σταματοπούλου,"Ο δράστης μαχαίρωσε θανάσιμα την 28χρονη λίγα μέτρα μακριά από το φυλάκιο του τμήματος, μπροστά στον φίλο της, ενώ η τηλεφωνήτρια του 100 βρισκόταν ακόμη στην άλλη άκρη της γραμμής","Την ώρα που μιλούσε με το 100 δολοφονήθηκε χθες το βράδυ από τον πρώην σύντροφό της η 28χρονη γυναίκα κοντά στο Αστυνομικό Τμήμα των Αγίων Αναργύρων. Ο 39χρονος τη μαχαίρωσε θανάσιμα λίγα μέτρα μακριά από το φυλάκιο του τμήματος, μπροστά στον φίλο της. Σύμφωνα με πληροφορίες, ο 39χρονος και η 28χρονη είχαν χωρίσει από το 2020, όταν η γυναίκα είχε μάλιστα καταθέσει μήνυση σε βάρος του άνδρα, μεταξύ άλλων για βιασμό, ενώ είχαν επιβληθεί και περιοριστικά μέτρα σε βάρος του. Γυρνώντας στο σπίτι της χθες, Δευτέρα, η γυναίκα νόμισε ότι είδε τον δράστη και μετέβη στο αστυνομικό τμήμα. Εκεί, σύμφωνα με πληροφορίες, ζήτησε να τη γυρίσει στο σπίτι της ένα περιπολικό διότι φοβόταν να επιστρέψει μόνη της. Η αξιωματικός υπηρεσίας είπε στη γυναίκα πως θα έπρεπε να καλέσουν την Αμεση Δράση και, όπως ισχυρίστηκε, η 28χρονη αποκρίθηκε ότι θα τηλεφωνούσε η ίδια. Στη συνέχεια, η γυναίκα βγήκε από το τμήμα και κάλεσε το 100 και, ενώ μιλούσε στο τηλέφωνο, ο δράστης, ο οποίος είχε μεταβεί στο σημείο με μηχανάκι, της επιτέθηκε και τη δολοφόνησε, ενώ η τηλεφωνήτρια βρισκόταν ακόμη στην άλλη άκρη της γραμμής. Ο Γενικός Αστυνομικός Διευθυντής έδωσε εντολή για να πραγματοποιηθεί Ενορκη Διοικητική Εξέταση για όσα συνέβησαν.",https://www.kathimerini.gr/wp-content/uploads/2024/04/IMG_4387-1-660x370.jpg?v=1712037683,,2024,4,2
https://www.kathimerini.gr/society/562960291/gynaikoktonia-stoys-agioys-anargyroys-i-28chroni-eiche-paei-sto-astynomiko-tmima-gia-na-kataggeilei-ton-drasti/,Γυναικοκτονία στους Αγίους Αναργύρους – Η 28χρονη είχε πάει στο αστυνομικό τμήμα για να καταγγείλει τον δράστη,2024-04-02,07:29:57,Κοινωνία,Αναστασία Σταματοπούλου,"Σύμφωνα με πληροφορίες, ο δράστης και πρώην σύντροφος της 28χρονης την ακολούθησε και της έστησε καρτέρι","Σε εξέλιξη βρίσκονται οι έρευνες για τις συνθήκες υπό τις οποίες σημειώθηκε η γυναικοκτονία 28χρονης από τον πρώην σύντροφό της το βράδυ της Δευτέρας (01/04), στην περιοχή των Αγίων Αναργύρων, κοντά στο φυλάκιο του Αστυνομικού Τμήματος της περιοχής. Σύμφωνα με πληροφορίες, η 28χρονη γυναίκα είχε πάει στο Αστυνομικό Τμήμα των Αγίων Αναργύρων με σκοπό να καταγγείλει τον πρώην σύντροφό της και δράστη του εγκλήματος. Η γυναίκα φαίνεται πως είχε δει τον άνδρα κάτω από το σπίτι της και κατόπιν αυτού ήθελε να τον καταγγείλει για απειλή. Μόλις ο δράστης απομακρύνθηκε από το σπίτι της, η 28χρονη πήγε μαζί με ένα φίλο της στο Α.Τ. Ο δράστης, όμως, σύμφωνα με πληροφορίες, φαίνεται να την είχε ακολουθήσει, να της είχε στήσει καρτέρι και να περίμενε να βγει. Μόλις συνέβη αυτό, τη μαχαίρωσε θανάσιμα λίγα μέτρα μακριά από το φυλάκιο του τμήματος μπροστά στον φίλο της. Στη συνέχεια, ο δράστης αυτοτραυματίστηκε και μεταφέρθηκε στο νοσοκομείο «Γ. Γεννηματάς».",https://www.kathimerini.gr/wp-content/uploads/2024/04/IMG_4387-660x370.jpg?v=1712031994,,2024,4,2
https://www.kathimerini.gr/society/562886647/gynaikoktonia-sto-irakleio-39chronos-skotose-ti-syzygo-toy/,Γυναικοκτονία στο Ηράκλειο: 39χρονος σκότωσε τη σύντροφό του,2024-02-16,08:37:35,Κοινωνία,Αναστασία Σταματοπούλου,Ο δράστης μετά το έγκλημα κάλεσε το ΕΚΑΒ.,"Ακόμη μια γυναικοκτονία σημειώθηκε στο Ηράκλειο Κρήτης, όταν ένας 39χρονος πυροβόλησε με πυροβόλο όπλο και σκότωσε την 29χρονη σύντροφό του. Το περιστατικό συνέβη λίγο μετά τις 7 σήμερα το πρωί, ενώ ο δράστης, ο οποίος είναι 39 ετών με καταγωγή από την Αλβανία, συνελήφθη. Ο δράστης που φέρεται να ήταν σε κατάσταση μέθης, πυροβόλησε την 29χρονη με καταγωγή από τη Ρουμανία, στο κεφάλι και στη συνέχεια κάλεσε το ΕΚΑΒ. Το ΕΚΑΒ ενημέρωσε απευθείας την αστυνομία που έσπευσε στο σημείο. Ο 39χρονος, σύμφωνα με πληροφορίες, έχει απασχολήσει στο παρελθόν τις Αρχές για ναρκωτικά, όπλα και σωματικές βλάβες.",https://www.kathimerini.gr/wp-content/uploads/2024/02/Γυναικοκτονία-1-660x370.jpg?v=1708065373,Φωτ. αρχείου: Shutterstock,2024,2,16
https://www.kathimerini.gr/society/562874701/gynaikoktonia-sti-lesvo-isovia-kai-sto-efeteio-gia-ton-dolofono-tis-eratos/,Γυναικοκτονία στη Λέσβο: Ισόβια και στο Εφετείο για τον δολοφόνο της Ερατώς,2024-02-09,11:05:00,Κοινωνία,Ανθή Παζιάνου,,"Παραμένει η ποινή της ισόβιας κάθειρξης και σε δεύτερο βαθμό για τον δολοφόνο της 24χρονης Ερατώς από τη Μυτιλήνη, με ομόφωνη απόφαση που πήρε προχθές το Μικτό Ορκωτό Εφετείο Βορείου Αιγαίου. Δικαιωμένοι τόσο για την απόφαση, την απόρριψη των ισχυρισμών του κατηγορουμένου και των ελαφρυντικών, όσο και για την εκδίκαση της υπόθεσης αισθάνονται και οι συνήγοροι πολιτικής αγωγής, Δημήτρης Κουζινόγλου και Χρήστος Ντιβανίδης. Από την πλευρά του ο συνήγορος υπεράσπισης, Μανόλης Βαμβουνάκης, επισήμανε ότι θα απευθυνθεί στον Αρειο Πάγο. Το κρίσιμο της υπόθεσης που επρόκειτο να εκδικαστεί στο Εφετείο από το 2022, και έλαβε τρεις αναβολές, αφορούσε το αίτημα του κατηγορουμένου να μειωθεί η ποινή της ισόβιας κάθειρξης μετατρέποντας το αδίκημα της εν ψυχρώ δολοφονίας σε εν βρασμώ, και το οποίο ομόφωνα απορρίφθηκε και με πρόταση της Εισαγγελέως έδρας. Η απολογία του κατηγορουμένου κράτησε πάνω από μία ώρα, κυρίως γιατί έκανε δεκάδες ερωτήσεις η πρόεδρος του δικαστηρίου, με τον ίδιο να επαναλαμβάνει πως ουδέποτε είχε πειράξει την Ερατώ και ότι ήταν πολύ ευτυχισμένο ζευγάρι. Και ότι η μόνη φορά που την έβλαψε ήταν όταν τη δολοφόνησε, επειδή νωρίτερα είχε εισβάλει στο σπίτι τής εν διαστάσει συζύγου του και την αντίκρισε με άλλον άντρα. Στο πλευρό της μητέρας βρέθηκαν ακόμα δύο μητέρες που έχασαν τις κόρες τους, η μητέρα της Σοφίας και η μητέρα της Γαρυφαλλιάς. Στις 23 Μαΐου 2019, τις πρώτες πρωινές, ώρες ο Π.Κ. με κυνηγετική καραμπίνα εισήλθε στο σπίτι της Ερατώς Μ. από την μπαλκονόπορτα του δωματίου και στις 2.35 π.μ., κατόπιν λογομαχίας, τη χτύπησε στο πρόσωπο και στη συνέχεια με το δίκαννο την πυροβόλησε εξ επαφής στην αριστερή κροταφική χώρα. Το παιδί της κοιμόταν στο διπλανό δωμάτιο. Ο κατηγορούμενος στη συνέχεια κάλεσε τον πατέρα του και ένα φίλο του, με τον οποίο είχαν πιει ένα ποτό νωρίτερα, για να ζητήσει βοήθεια. Πήρε το παιδί και οδήγησε έως στο σπίτι του στα Λουτρά, όπου περίμενε τη σύλληψή του. Κρίσιμος αυτήκοος μάρτυρας αποδείχτηκε από την αρχή ο στενός φίλος της Ερατώς που σε ανοιχτή ακρόαση στο τηλέφωνο επί 10 λεπτά άκουγε τον δολοφόνο της να τη χτυπά, μέχρι που την πυροβόλησε. Η Ερατώ Μ. γεννήθηκε και μεγάλωσε στον Πειραιά και στη Μυτιλήνη. Στα 16 της γνώρισε και ξεκίνησε σχέση με τον ένα χρόνο μεγαλύτερό της Παναγιώτη Κ. Τη σχέση τους χαρακτήρισε εξαρχής τοξική η μητέρα της, Ελένη, αλλά και πολλοί ακόμα μάρτυρες κατηγορίας, καθώς χώριζαν και κατόπιν ήταν εκ νέου μαζί. Η Ερατώ πήγε να σπουδάσει Βρεφονηπιοκομία στη Θεσσαλονίκη. Ολοκληρώνοντας τις σπουδές της και επιστρέφοντας τον Μάιο του 2016 για διακοπές του Πάσχα, ήρθε εκ νέου σε επαφή με τον Παναγιώτη και έμεινε έγκυος, εξ ου και όπως είπαν ο αδελφός και η μητέρα της, τον παντρεύτηκε, παρά τους όποιους δισταγμούς. Τον Φεβρουάριο του 2017 γεννήθηκε η κόρη τους και την άνοιξη του 2018 έγιναν τα βαφτίσια στο Λεωνίδειο, περιοχή από όπου κατάγεται η μητέρα της. Ο κατηγορούμενος ανέφερε ότι η σχέση τους με την Ερατώ κλονίστηκε εκείνη την περίοδο. Η Ερατώ νοίκιασε σπίτι μόνη της στην περιοχή της Χρυσομαλλούσας στη Μυτιλήνη, για να μένει με το παιδί της και έκανε τρεις δουλειές για να τα βγάλει πέρα: βρεφονηπιοκόμος, μελέτη σε παιδιά και σερβιτόρα σε καφετέρια της πόλης. Είχε ήδη κινήσει τις διαδικασίες με την οικονομική βοήθεια του πατέρα της για να εκδοθεί διαζύγιο και επιμέλεια, και μάλιστα στον δικηγόρο Δημήτρη Κουζινόγλου, που –τραγική ειρωνεία– έμελλε να γίνει δικηγόρος της οικογένειας της θανούσας.",https://www.kathimerini.gr/wp-content/uploads/2024/02/dikaiosini-17-660x370.jpg?v=1707473124,,2024,2,9
https://www.kathimerini.gr/society/562778620/gynaikoktonia-stin-kriti-enochos-o-ktinotrofos-ithele-na-zisei-makria-toy/,Γυναικοκτονία στην Κρήτη: Ενοχος ο κτηνοτρόφος – «Ηθελε να ζήσει μακριά του»,2023-12-12,18:29:49,Κοινωνία,Newsroom,"Ενοχος για ανθρωποκτονία από πρόθεση σε ήρεμη ψυχική κατάσταση κρίθηκε ο 61χρονος κτηνοτρόφος από την Κρήτη, για τη δολοφονία της συζύγου του που είχε εκφράσει πρόθεση να τον χωρίσει","Ενοχος για ανθρωποκτονία από πρόθεση σε ήρεμη ψυχική κατάσταση κρίθηκε ένας κτηνοτρόφος από την Κρήτη, για τη δολοφονία της συζύγου του που είχε εκφράσει πρόθεση να τον χωρίσει. Ο 61χρονος είχε σκοτώσει τη σύζυγό του στις 31 Ιουλίου 2022, στο Ανω Μαλάκι Ρεθύμνου. Το Μεικτό Ορκωτό Δικαστήριο Χανίων τον κήρυξε ένοχο κατά πλειοψηφία, με ψήφους τέσσερις έναντι τριών που έκριναν πως το έγκλημα είχε τελεστεί εν βρασμώ ψυχικής ορμής. Μετά την απολογία του, η εισαγγελέας της έδρας σημείωσε στην αγόρευσή της πως «ο δράστης δεν έχει κάνει την αυτοκριτική του, δεν έχει μετανιώσει». «Μας περιγράφει μια γυναίκα καταπιεστική και ζηλιάρα. Περιέγραψε όσα ο ίδιος είναι. Είναι σαν να πετάμε στα σκουπίδια πέντε μέρες ακροαματικής διαδικασίας. Μακάρι να είχαμε ξεκινήσει με την απολογία του. Ηταν διαφωτιστική», είπε η εισαγγελέας, όπως μετέδωσε το τοπικό NeaKriti. «Η περίπτωση θεωρώ ότι είναι πολύ ξεκάθαρη. Στις 31/7/2022 ο κατηγορούμενος έκοψε το νήμα της ζωής της επί 42 χρόνια συζύγου του. Στέρησε τη ζωή της επειδή ήθελε να ζήσει μακριά του, όπως είχε κάθε δικαίωμα. Εχει να κάνει με τις πεποιθήσεις, τις αντιλήψεις του. Σε αυτή τη γυναικοκτονία αποτυπώνεται όλη η ουσία της πατριαρχίας. Οτι η γυναίκα είναι δούλα του κι αν αποπειράται να φύγει έχει δικαίωμα να τη σκοτώσει. Ζητούσε συγχωροχάρτι ενώ ταυτόχρονα την κατηγορούσε. Δεν υπάρχει κανένας βρασμός. Eχει να κάνει με την υπόστασή του. Η (…) περιγράφεται ως μια γυναίκα στοργική και αξιαγάπητη. Ο κατηγορούμενος περιγράφεται σκληρός, να ζει στο μικρόκοσμό του. Τα ζώα του. Τα παιδιά του. Το σπίτι του. Μέσα σε αυτό το μικρόκοσμο έχει και τη Γεωργία. Η οποία καταπιεζόταν μέσα στον γάμο της. Δε μπορούσε να ανασάνει. Αυτός την εκδίωξε, το λένε όλοι οι μάρτυρες, και ψευδώς ανέφερε το αντίθετο. Με προτροπή της κόρης επέστρεψε δεύτερη φορά, τη μοιραία. Οριοθετεί τη συμπεριφορά της για πρώτη φορά. Εκείνος, μη σεβόμενος την επιθυμία της να μην την ενοχλήσει, την ενοχλεί. Ο ανδρικός εγωισμός του δεν αντέχει άλλο την απόρριψη. Στο συμβάν ήταν κατακλυσμένος από θυμό και οργή, συναισθήματα που προϋπήρχαν. Πήγε και πήρε το μαχαίρι και επανήλθε στον χώρο της κουζίνας. Η(…) κοιτούσε προς τον τοίχο. Την αιφνιδίασε. Η επίθεση έγινε πισώπλατα. Δεν της άφησε κανένα περιθώριο αντίδρασης και διαφυγής. Επεσε νεκρή στο σημείο που έκανε δουλειές. Δεν υπήρξε πάλη. Την ακινητοποιεί από τα μαλλιά προκαλώντας της απανωτά τραύματα, βαθιά τραύματα σε όλη την περιοχή του λαιμού. Δέχτηκε κι ένα τελευταίο τραύμα που ήταν τόσο βαθύ που έφτασε στον πνεύμονα. Το χτύπημα αυτό δείχνει ότι είχε απόλυτη συνείδηση», κατέληξε η εισαγγελέας.",https://www.kathimerini.gr/wp-content/uploads/2023/12/kriti_1-660x370.jpg?v=1702397720,Φωτ. αρχείου Shutterstock,2023,12,12
https://www.kathimerini.gr/society/562771570/gynaikoktonia-sti-salamina-simera-ston-anakriti-o-71chronos/,Γυναικοκτονία στη Σαλαμίνα: Σήμερα στον ανακριτή ο 71χρονος,2023-12-08,07:58:34,Κοινωνία,Newsroom,"Την ίδια στιγμή, νέα στοιχεία έρχονται στη δημοσιότητα σχετικά με τον καθ’ ομολογίαν δολοφόνο","Στις 11.00 το πρωί αναμένεται να περάσει την πόρτα του ανακριτικού γραφείου Πειραιά ο 71χρονος καθ’ ομολογίαν δολοφόνος της 43χρονης γυναίκας από τη Σαλαμίνα. Την ίδια στιγμή, νέα στοιχεία έρχονται στη δημοσιότητα σχετικά με τον 71χρονο καθ’ ομολογίαν δολοφόνο. Συγκεκριμένα, σύμφωνα με αστυνομικές πηγές, ο 71χρονος δράστης είχε καταγγελθεί το 2013 για ενδοοικογενειακή βία από την τότε σύντροφό του. Οπως αναφέρει ρεπορτάζ του skai.gr, η καταγγελία αυτή οδηγήθηκε στις δικαστικές αίθουσες το 2019, όπου ο δράστης δεν εμφανίστηκε ποτέ και καταδικάστηκε σε ενάμιση χρόνο φυλάκιση. Εκτός αυτών, ο 71χρονος φέρεται να έχει αλλάξει και το ονοματεπώνυμό του με νέα ταυτότητα που εκδόθηκε, καθώς είχε δηλώσει απώλεια της προηγούμενης. Σύμφωνα με τις Αρχές, ο δράστης είχε έτσι δυο ταυτότητες στην κατοχή του, η μία εκ των οποίων έδειχνε πως έχει καθαρό ποινικό μητρώο.",https://www.kathimerini.gr/wp-content/uploads/2023/12/4057800-1-660x370.jpg?v=1702014958,Φωτ. ΙΝΤΙΜΕ/ ΚΑΜΣΗΣ ΔΗΜΟΣΘΕΝΗΣ,2023,12,8
https://www.kathimerini.gr/society/562772344/gynaikoktonia-sti-salamina-profylakisteos-o-kath-omologian-dolofonos/,Γυναικοκτονία στη Σαλαμίνα: Προφυλακιστέος ο καθ’ ομολογίαν δολοφόνος,2023-12-08,15:45:08,Κοινωνία,Newsroom,Ο 71χρονος είχε ομολογήσει ότι σκότωσε τη σύντροφό του,"Προφυλακιστέος κρίθηκε μετά την απολογία του στον ανακριτή ο 71χρονος που ομολόγησε τη δολοφονία της συντρόφου του στη Σαλαμίνα. Ο 71χρονος φέρεται να είπε στον ανακριτή όσα είχε ήδη ομολογήσει στους αστυνομικούς για τη δολοφονία της 43χρονης. O κατηγορούμενος ήταν κυνικός και αμετανόητος από τη στιγμή της σύλληψής του, ενώ διατάχθηκε προκαταρκτική έρευνα για τυχόν παραλείψεις της αστυνομίας στην αντιμετώπιση του περιστατικού στη Σαλαμίνα, όπως κατήγγειλε στην ΕΡΤ η αδερφή του θύματος. Παράλληλα, σύμφωνα με αστυνομικές πηγές, ο 71χρονος δράστης είχε καταγγελθεί το 2013 για ενδοοικογενειακή βία από την τότε σύντροφό του. Η καταγγελία αυτή οδηγήθηκε στις δικαστικές αίθουσες το 2019 όπου ο δράστης δεν εμφανίστηκε ποτέ και καταδικάστηκε σε ενάμιση χρόνο φυλάκιση. Εκτός αυτών, ο 71χρονος φέρεται να έχει αλλάξει και το ονοματεπώνυμό του με νέα ταυτότητα που εκδόθηκε καθώς είχε δηλώσει απώλεια της προηγούμενης. Σύμφωνα με τις αρχές, ο δράστης είχε έτσι δυο ταυτότητες στην κατοχή του, η μία εκ των οποίων έδειχνε πως έχει καθαρό ποινικό μητρώο.",https://www.kathimerini.gr/wp-content/uploads/2023/12/Image_20231205_122306_730-1-1-660x370.jpg?v=1702042949,,2023,12,8
https://www.kathimerini.gr/society/562770514/gynaikoktonia-sti-salamina-ki-alli-gynaika-eiche-kataggeilei-ton-71chrono/,Γυναικοκτονία στη Σαλαμίνα: Κι άλλη γυναίκα είχε καταγγείλει τον 71χρονο,2023-12-07,19:18:00,Κοινωνία,Newsroom,Το 2013 ο καθ′ ομολογίαν δολοφόνος είχε καταγγελθεί από την τότε σύντροφό του για ενδοοικογενειακή βία,"Νέα στοιχεία έρχονται στη δημοσιότητα σχετικά με τον 71χρονο καθ′ ομολογίαν δολοφόνο που σκότωσε την 43χρονη σύντροφό του στη Σαλαμίνα. Συγκεκριμένα, σύμφωνα με αστυνομικές πηγές, ο 71χρονος δράστης είχε καταγγελθεί το 2013 για ενδοοικογενειακή βία από την τότε σύντροφό του. Οπως αναφέρει ρεπορτάζ του skai.gr, η καταγγελία αυτή οδηγήθηκε στις δικαστικές αίθουσες το 2019 όπου ο δράστης δεν εμφανίστηκε ποτέ και καταδικάστηκε σε ενάμιση χρόνο φυλάκιση. Εκτός αυτών, ο 71χρονος φέρεται να έχει αλλάξει και το ονοματεπώνυμό του με νέα ταυτότητα που εκδόθηκε καθώς είχε δηλώσει απώλεια της προηγούμενης. Σύμφωνα με τις αρχές, ο δράστης είχε έτσι δυο ταυτότητες στην κατοχή του, η μια εκ των οποίων έδειχνε πως έχει καθαρό ποινικό μητρώο.",https://www.kathimerini.gr/wp-content/uploads/2023/12/Image_20231205_122306_730-1-660x370.jpg?v=1701969887,,2023,12,7
https://www.kathimerini.gr/society/562767658/gynaikoktonia-sti-salamina-prothesmia-ston-71chrono-mechri-tin-paraskeyi/,Γυναικοκτονία στη Σαλαμίνα: Προθεσμία στον 71χρονο μέχρι την Παρασκευή,2023-12-06,15:09:16,Κοινωνία,Newsroom,Προθεσμία για να απολογηθεί την Παρασκευή ζήτησε και έλαβε ο 71χρονος καθ’ ομολογίαν δολοφόνος της 43χρονης στη Σαλαμίνα,"Προθεσμία για να απολογηθεί την Παρασκευή ζήτησε και έλαβε ο 71χρονος καθ’ ομολογίαν δολοφόνος της 43χρονης στη Σαλαμίνα. Ο κατηγορούμενος οδηγήθηκε νωρίτερα σήμερα στα δικαστήρια Πειραιά κάτω από αυστηρά μέτρα ασφαλείας και φορώντας αλεξίσφαιρο γιλέκο. Ο 71χρονος πέρασε την πόρτα του εισαγγελέα χωρίς να πει τίποτα στους δημοσιογράφους που βρίσκονταν στο σημείο. Βίντεο ντοκουμέντο Ντοκουμέντο με τις κινήσεις του 71χρονου, καθ’ ομολογία δολοφόνου της 43χρονης στη Σαλαμίνα, ήρθε στο φως της δημοσιότητας. Στα πλάνα από κάμερα ασφαλείας σε καφετέριας στο Κερατσίνι, ο άνδρας έχει καταγραφεί ώρες μετά το έγκλημα να πίνει καφέ, συζητώντας με άλλους θαμώνες.  Ο δράστης, χθες το βράδυ, ομολόγησε πως ήταν αυτός που πάτησε τη σκανδάλη. Η ΕΛ.ΑΣ. είχε εξαπολύσει ανθρωποκυνηγητό για να τον εντοπίσει έπειτα από σήμα του κινητού του που τον «τοποθετούσε» στο Κερατσίνι, μακριά από τον τόπο του εγκλήματος. Οι αστυνομικοί τον εντόπισαν χθες το απόγευμα μέσα στο αυτοκίνητο του θύματος.",https://www.kathimerini.gr/wp-content/uploads/2023/12/4057800-660x370.png?v=1701859395,Φωτ. ΙΝΤΙΜΕ/ ΚΑΜΣΗΣ ΔΗΜΟΣΘΕΝΗΣ,2023,12,6
https://www.kathimerini.gr/society/562766314/gynaikoktonia-sti-salamina-omologise-o-71chronos-syntrofos-toy-thymatos/,Γυναικοκτονία στη Σαλαμίνα: Ομολόγησε ο σύντροφος της 43χρονης,2023-12-05,21:12:06,Κοινωνία,Newsroom,"Λίγη ώρα μετά τη σύλληψή του στο Κερατσίνι, ο 71χρονος σύντροφος της 43χρονης γυναίκας ομολόγησε πως ήταν αυτός που πάτησε τη σκανδάλη στη Σαλαμίνα","Λίγη ώρα μετά τη σύλληψή του στο Κερατσίνι, ο 71χρονος σύντροφος της 43χρονης γυναίκας ομολόγησε πως ήταν αυτός που πάτησε τη σκανδάλη στη Σαλαμίνα. Η ΕΛ.ΑΣ. είχε εξαπολύσει ανθρωποκυνηγητό για να τον εντοπίσει έπειτα από σήμα του κινητού του που τον «τοποθετούσε» στο Κερατσίνι, μακριά από τον τόπο του εγκλήματος. Τελικά αξιωματικοί της ΕΛ.ΑΣ. τον εντόπισαν το απόγευμα μέσα στο αυτοκίνητο του θύματος. Το πρωί, η γυναίκα είχε βρεθεί νεκρή. Η μητέρα ενός 15χρονου παιδιού έφερε δύο τραύματα από πυροβόλο όπλο, ένα στον θώρακα και ένα στην κοιλιακή χώρα. Πληροφορίες ανέφεραν ότι πριν από το συμβάν είχαν ακουστεί δυνατές φωνές από το σπίτι. Σύμφωνα με τα έως τώρα στοιχεία, ο δράστης την πυροβόλησε έξω από την πόρτα του σπιτιού της μητέρας της. Το θύμα διέμενε εκεί μετά την καταγγελία στην οποία είχε προχωρήσει στο Αστυνομικό Τμήμα Σαλαμίνας κατά του 71χρονου, για ενδοοικογενειακή βία. Πληροφορίες αναφέρουν ότι είχε καταγγείλει πως ο 71χρονος την εξύβρισε και τη χτύπησε. Οι αστυνομικοί είχαν συμβουλεύσει τη 43χρονη να εγκαταστήσει το panic button στο κινητό της και να μην επιστρέψει στο σπίτι όπου συγκατοικούσε με τον 71χρονο, αλλά να μείνει στο σπίτι της μητέρας της. Τις τελευταίες ημέρες, η 43χρονη διέμενε μαζί της. Σύμφωνα με τα μέχρι στιγμής στοιχεία, η γυναίκα δεν πρόλαβε να ενεργοποιήσει το panic button.",https://www.kathimerini.gr/wp-content/uploads/2023/12/salamina_1-660x370.jpg?v=1701803350,Πηγή: Intime,2023,12,5
https://www.kathimerini.gr/opinion/562620106/gynaikoktonia-xana/,"Γυναικοκτονία, ξανά",2023-09-17,20:53:00,Απόψεις,Άρης Αλεξανδρής,,"Γι’ αυτή τη γυναικοκτονία δεν έγινε πολλή φασαρία· είτε η είδηση γλίστρησε στις σχισμές της επικαιρότητας είτε διαδόθηκε μεν, αλλά δεν κατάφερε να προκαλέσει ενδιαφέρον. Ισως φταίει ότι το σενάριο παραείναι γνώριμο: η 42χρονη γυναίκα στην Καλαμαριά είχε δύο παιδιά, βρισκόταν σε διάσταση από τον σύζυγό της και του είχε ξεκαθαρίσει ότι δεν τον ήθελε. Ο 38χρονος φαινόταν να έχει αποδεχθεί την απόφασή της, μέχρι που σταμάτησε να την αποδέχεται. Πήρε την καραμπίνα του πατέρα του, πήγε στο σπίτι όπου η 42χρονη έμενε με τα παιδιά τους και τη σκότωσε εν ψυχρώ. Επειτα αυτοκτόνησε. Από το περιβάλλον της οικογένειας πληροφορούμαστε το συγκείμενο της υπόθεσης, το οποίο ακούγεται εξίσου γνώριμο: ο θύτης «αγαπούσε πολύ» το θύμα και του ζητούσε να τα ξαναβρούν. Το θύμα είχε το θράσος να αρνηθεί τη δελεαστική πρόταση. Ο θύτης «δεν είχε δώσει δικαιώματα», κι όμως είχε εκφράσει στον πατέρα του την επιθυμία να σκοτώσει τη 42χρονη. Τελικά, το έκανε. Η κοινοτοπία του εγκλήματος είναι και η βασική δύναμη που το συντηρεί μέσα στα χρόνια: το ψευδοερωτικό περίβλημα της πράξης, το προβλέψιμο μοτίβο και το ολέθριο τέλος είναι κομμάτια μιας βιωματικής αφήγησης που έχουμε εκπαιδευτεί μέσω της συνήθειας να θεωρούμε αναμενόμενη. Ετσι, μία ακόμη γυναίκα δολοφονήθηκε επειδή «τι να κάνουμε, δυστυχώς συμβαίνουν αυτά». Είναι πολλά τα αίτια των γυναικοκτονιών: οι βαριές ψυχικές διαταραχές πολλών δραστών, οι οποίες, έχοντας μείνει εκτός κοινωνικού ραντάρ και χωρίς θεραπεία, αποβαίνουν μοιραίες· τα πατριαρχικά ήθη που, είτε στην αυθεντική, απροκάλυπτη εκδοχή τους είτε σε λανθάνουσα μορφή, εξακολουθούν να ορίζουν τις γυναίκες ως φυσικούς αποδέκτες του παράφορου ανδρικού εγωισμού και της κακοποιητικής ή δολοφονικής βίας που αυτός συνεπάγεται· η κοινωνική αποδοχή των προπαρασκευαστικών ενεργειών του εγκλήματος ή και του ίδιου του εγκλήματος (βλ. «την αγαπούσε πολύ», «ήθελε να ξαναφτιάξουν τη ζωή τους», «ήταν ένα έγκλημα πάθους»), η οποία αμβλύνει και ρομαντικοποιεί τη βία. Ο καλπασμός της γυναικοκτονίας, ωστόσο, οφείλεται κυρίως στο ότι δεν συναντά επαρκή εμπόδια. Οι άνδρες που όχι απλώς σκοτώνουν γυναίκες επειδή είναι γυναίκες (δηλαδή ένα άψυχο υποείδος επί του οποίου έχουν εμπράγματα δικαιώματα), αλλά διαφημίζουν κιόλας αυτό που σκοπεύουν να τους κάνουν, δεν φοβούνται όσο θα έπρεπε να φοβούνται. Δεν νιώθουν την απειλή των επιπτώσεων στην ένταση που θα έπρεπε να τη νιώθουν. Δεν είναι ότι η γυναικοκτονία θα μείνει ατιμώρητη, αλλά ότι το νομικό μας σύστημα, ως υπερεπιεικές και ευμετάβλητο, δεν εμπνέει στους εν δυνάμει δολοφόνους τις αναγκαίες αναστολές. Ενας λόγος που η αναγνώριση του όρου γυναικοκτονία είναι τόσο σημαντική, είναι η ανανέωση και η επίταση της απαξίας του φόνου στη συλλογική συνείδηση: οι επίδοξοι δράστες πρέπει να ξαναθυμηθούν ότι το έγκλημα είναι έγκλημα. Η κάλυψη των γυναικοκτονιών από τα μέσα ενημέρωσης και τα κοινωνικά δίκτυα είναι κι αυτή προβληματική: στην εποχή των αλγοριθμικών τάσεων και της επιδεικτικής αγωνιστικότητας, φαινόμενα όπως οι γυναικοκτονίες συχνά μετατρέπονται σε καύσιμη ύλη, σε «content» που η υπερβολική και άκριτη αναπαραγωγή του απονευρώνει την ουσία του. Συγκινητικά posts, αλληλέγγυα memes, σπαραξικάρδια σκίτσα μπορεί να έχουν καλές προθέσεις, αλλά συμβάλλουν σε ένα καθεστώς υπερεπικοινωνίας, που κάνει την ιδέα εμπόρευμα· το εμπόρευμα καταναλώνεται και μετά ξεπερνιέται. Είναι και κάτι άλλο: θέλουμε ο κόσμος να ενημερωθεί για το θέμα και να αλλάξει τρόπο σκέψης, όμως πρέπει να έχουμε πάντα υπόψη ότι οι πληθυσμοί που χρήζουν επιμόρφωσης είναι πιθανό να νιώσουν κορεσμό από την υπέρμετρη προσφορά «περιεχομένου». Με τη σειρά του, ο κορεσμός φέρνει απάθεια ή ακόμη και αντιδραστικότητα. Το βάρος της ευθύνης πέφτει ξανά στην κοινωνία: μέχρι να εκσυγχρονιστούν οι νόμοι και να σοβαρευτούν τα μέσα, οφείλουμε να δουλέψουμε με ό,τι έχουμε. Το επόμενο «θα τη σκοτώσω» μπορεί να ακουστεί δίπλα μας και τότε εμείς πρέπει να είμαστε έτοιμοι να αντιδράσουμε.",https://www.kathimerini.gr/wp-content/uploads/2023/09/5618b29142bb5ff570199b845ec15439_KOINOI-TOPOI_170923-660x370.jpg?v=1694811512,Το ότι πλέον οι γυναικοκτονίες μάς κάνουν ολοένα λιγότερη εντύπωση είναι μια ένδειξη ότι κάτι δεν κάνουμε καθόλου καλά στη διαχείρισή τους.,2023,9,17
https://www.kathimerini.gr/society/562611787/thessaloniki-dyo-nekroi-se-diamerisma-stin-kalamaria-eferan-traymata-apo-sfaires/,Γυναικοκτονία στην Καλαμαριά: Αστυνομικός δολοφόνησε τη σύζυγό του και αυτοκτόνησε,2023-09-12,09:29:01,Κοινωνία,Newsroom,,"Γυναικτοκτονία και αυτοκτονία συνθέτουν το σκηνικό του εγκλήματος που διαπράχθηκε σήμερα στην περιοχή της Καλαμαριάς, στη Θεσσσαλονίκη, με δράστη και αυτόχειρα έναν 38χρονο αστυνομικό και θύμα την 42χρονη εν διαστάσει σύζυγό του, οι οποίοι εντοπίστηκαν νεκροί σε διαμέρισμα στην οδό Κομνηνών 27, περίπου στις 8.15. Είχε προηγηθεί κλήση για πυροβολισμούς στο 100. Οπως προέκυψε, ο αστυνομικός σκότωσε τη 42χρονη με καραμπίνα και στη συνέχεια αυτοκτόνησε. Σύμφωνα με μαρτυρίες περιοίκων το ζευγάρι δεν συγκατοικούσε κατά το τελευταίο έτος. Μαρτυρίες αναφέρουν ακόμη ότι ο δράστης και αυτόχειρας φέρεται να περίμενε να φύγουν τα παιδιά με το σχολικό λεωφορείο και στη συνέχεια ανέβηκε στο διαμέρισμα όπου διέμενε η 42χρονη με τα παιδιά τους. Σχετικά με το τραγικό περιστατικό, πηγές της ΕΛ.ΑΣ. τόνιζαν ότι ειδικοί ψυχολόγοι του Σώματος μετέβησαν από την πρώτη στιγμή στο σχολείο που φοιτούν τα δύο ανήλικα παιδιά για να αναλάβουν τη στήριξή τους. Ακόμη σημειώνεται ότι δεν είχαν απασχολήσει καμία αστυνομική υπηρεσία για ενδοοικογενειακό πρόβλημα, ούτε υπήρχε κάποια καταγγελία από την πλευρά της γυναίκας για απειλές ή βίαιη συμπεριφορά. Οι ίδιες πηγές αναφέρουν ότι το 2023, το ζευγάρι χώρισε με συναινετικό διαζύγιο, με το οποίο ρυθμίστηκαν οι μέρες και ώρες που θα βλέπει τα παιδιά. Παράλληλα, όπως γνωστοποιείται, ο εν λόγω αστυνομικός υπηρετούσε σε υπηρεσία γραφείου, στην Υποδιεύθυνση Τεχνικών Εφαρμογών Βορείου Ελλάδος. Του είχε αφαιρεθεί το υπηρεσιακό όπλο όπως προβλέπεται στις περιπτώσεις αυτές. Η τοποθέτησή του σε υπηρεσία γραφείου οφείλεται σε πρόβλημα τενοντίτιδας που αντιμετώπιζε, κατά τις ίδιες πηγές, οι οποίες αναφέρουν ακόμη ότι η καραμπίνα (κυνηγετικό όπλο) με την οποία τελέστηκαν το έγκλημα και η αυτοκτονία βρισκόταν νομίμως στην κατοχή του αστυνομικού. Στο σημείο του εγκλήματος δεν βρέθηκε κάποιο σημείωμα, ενώ θα ερευνηθεί και η οικία του αστυνομικού.",https://www.kathimerini.gr/wp-content/uploads/2023/09/thessaloniki2-2-660x370.jpg?v=1694503166,Φωτ. ΙΝΤΙΜΕ,2023,9,12
https://www.kathimerini.gr/society/562435828/gynaikoktonia-sti-chalkidiki-sti-meth-o-8chronos-vrethike-dipla-sti-nekri-mitera-toy/,Γυναικοκτονία στη Χαλκιδική: Στη ΜΕΘ ο 8χρονος – «Βρέθηκε δίπλα στη νεκρή μητέρα του»,2023-05-23,10:40:22,Κοινωνία,Newsroom,"Ο διευθυντής της Παιδοχειρουργικής Κλινικής του νοσοκομείου, Γεώργιος Τσικόπουλος, παρότι έχει βιώσει διάφορα δύσκολα περιστατικά στην πολύχρονη καριέρα του, έκανε λόγο για ένα από «τα πιο δύσκολα, τα πιο συγκλονιστικά περιστατικά».","Στη μονάδα εντατικής θεραπείας του Ιπποκράτειου Θεσσαλονίκης νοσηλεύεται ο 8χρονος που είδε τη μητέρα του να πέφτει νεκρή από τα πυρά του πατέρα του στη Στρατονίκη Χαλκιδικής. Ο διευθυντής της Παιδοχειρουργικής Κλινικής του νοσοκομείου, Γεώργιος Τσικόπουλος, παρότι έχει βιώσει διάφορα δύσκολα περιστατικά στην πολύχρονη καριέρα του, μιλώντας στην ΕΡΤ, έκανε λόγο για ένα από «τα πιο δύσκολα, τα πιο συγκλονιστικά περιστατικά». Το παιδί υποβλήθηκε σε δύσκολο χειρουργείο, «με συντονισμένη προσπάθεια όλων των ειδικοτήτων». Μεταξύ αυτών ήταν και η πλαστική χειρουργός του «Παπανικολάου», καθώς υπήρχαν τραύματα στο χέρι, και συγκεκριμένα στο δεξιό αντιβράχιο, όπου λείπει δέρμα και μυς, ενώ παρουσιάζει και διατομή του ωλένιου νεύρου. Ακόμη, φέρει σκάγια σε διάφορα σημεία του σώματός του, όπως στα ιγμόρεια και στην κοιλιακή χώρα. Οπως είπε ο κ. Τσικόπουλος, το αγοράκι είχε βρεθεί στην αγκαλιά της μητέρας του. Πλέον βρίσκεται υπό στενή παρακολούθηση από τους θεράποντες ιατρούς, αλλά και από ψυχολόγους και παιδοψυχιάτρους, που θα το βοηθήσουν να αντιμετωπίσει το τραγικό γεγονός.  Υπενθυμίζεται πως χθες, Δευτέρα, γύρω στις 11.10 το πρωί, εντοπίστηκαν νεκροί ένας 36χρονος, καθώς και η 39χρονη σύζυγός του, ενώ το οκτάχρονο ανήλικο παιδί τους εντοπίστηκε τραυματισμένο. Σύμφωνα με τα όσα μεταδίδουν τοπικά μέσα ενημέρωσης, ο άνδρας φέρεται να πυροβόλησε τη γυναίκα του μπροστά στο παιδί τους και στη συνέχεια να αυτοκτόνησε. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2023/05/Γυναικοκτονία.jpg?v=1684827452,Φωτ. αρχείου: Intime,2023,5,23
https://www.kathimerini.gr/society/562242049/nikaia-tin-paraskeyi-i-apologia-toy-50chronoy-kath-omologian-drasti/,Γυναικοκτονία στη Νίκαια: Την Παρασκευή η απολογία του 50χρονου καθ’ ομολογίαν δράστη,2023-01-23,12:48:30,Κοινωνία,Newsroom,"Αναλύοντας τα δεδομένα και το ιστορικό του 50χρονου, προκύπτει πως οι άγριοι τσακωμοί που είχε με τη γυναίκα του ήταν μόνιμοι, ενώ ο ίδιος εμφανιζόταν συχνά μεθυσμένος","Προθεσμία ζήτησε και έλαβε για να απολογηθεί την Παρασκευή ο καθ΄ ομολογίαν δράστης του στραγγαλισμού 54χρονης στη Νίκαια, ο οποίος σήμερα το πρωί οδηγήθηκε στον εισαγγελέα. Εναντίον του απαγγέλθηκε η κατηγορία της ανθρωποκτονίας με δόλο σε ήρεμη ψυχική κατάσταση. Ο ίδιος, πήρε χθες το βράδυ εξιτήριο από το νοσοκομείο όπου διακομίστηκε, λόγω επιληπτικής κρίσης που παρουσίασε, μετά τη σύλληψή του. Την ίδια ώρα επιβεβαιώνεται ότι ο 50χρονος είχε νοσηλευτεί τον περασμένο Μάιο στο Δαφνί. Αναλύοντας πάντως τα δεδομένα και το ιστορικό του 50χρονου, προκύπτει πως οι άγριοι τσακωμοί που είχε με τη γυναίκα του ήταν μόνιμοι, ενώ ο ίδιος εμφανιζόταν συχνά μεθυσμένος. Ειδικότερα, τόσο το 2017 όσο και το 2019 ο άνδρας είχε συλληφθεί στο πλαίσιο του αυτοφώρου για ενδοοικογενειακή βία έπειτα από καταγγελίες γειτόνων στις Αρχές. Ωστόσο, σύμφωνα με καλά ενημερωμένες πηγές, παρά τη σύλληψή του, η σύζυγος του δεν επιθυμούσε την ποινική του δίωξη. Παράλληλα, όπως πληροφορείται το kathimerini.gr, το 2017 είχε εντοπιστεί μεθυσμένος και είχε μεταφερθεί σε αστυνομικό τμήμα για προστατευτική φύλαξη. Όπως εξήγησαν πηγές που ασχολούνται με την υπόθεση, ο 50χρονος εμφάνιζε και επιληπτικές κρίσεις οι οποίες γινόντουσαν πολύ έντονες καθώς κατανάλωνε αλκοόλ μαζί με φάρμακα. Πρόκειται δηλαδή για έναν άνθρωπο που δημιουργούσε εδώ και καιρό προβλήματα και είχε αναγκάσει την γυναίκα του να στείλει το παιδί τους στη μητέρα της στη Σαλαμίνα προκειμένου να μην βρίσκεται μπροστά στα βίαια ξεσπάσματα του πατέρα του. Επιπλέον οργή προκαλούν και τα όσα φέρεται να ισχυρίστηκε ο δράστης στους αστυνομικούς για τη δολοφονία της γυναίκας του. «Όπως κάθε φορά που μαλώναμε, είχε πιει κιόλας, τσακωθήκαμε και την σκότωσα» υποστήριξε αναφερόμενος στο άγριο έγκλημα. Τέλος ενδεικτικά της περιπέτειας που περνούσε το θύμα είναι και τα όσα σημείωσε κάτοικος της Νίκαιας μιλώντας στην ΕΡΤ. «Μέθαγε, την χτύπαγε, μετά καλούσε ασθενοφόρο, μετά την ξαναχτύπαγε» δήλωσε. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2023/01/nikaia-apologia.jpg?v=1674470899,Φωτογραφία Intime,2023,1,23
https://www.kathimerini.gr/society/562241434/gynaikoktonia-sti-nikaia-50chronos-skotose-ti-syzygo-toy/,Γυναικοκτονία στη Νίκαια: 50χρονος σκότωσε τη σύζυγό του,2023-01-22,08:03:25,Κοινωνία,Newsroom,,"Την 54χρονη σύζυγό του, φέρεται να σκότωσε ένας 50χρονος σε κατάσταση μέθης, σε ισόγειο διαμέρισμα στη Νίκαια, στην οδό Βοσπόρου. Σύμφωνα με την Αστυνομία, λίγο μετά τις 5.30 τα ξημερώματα, ο 50χρονος τηλεφώνησε σε κατάσταση μέθης στο Αστυνομικό Τμήμα και είπε ότι δολοφόνησε τη γυναίκα του. Ο άνδρας ήδη προσήχθη και ανακρίνεται, ενώ στο ισόγειο διαμέρισμα της οδού Βοσπόρου κλήθηκε ιατροδικαστής, προκειμένου να εξετάσει τη σορό του θύματος, που σύμφωνα με τις πρώτες πληροφορίες, φέρει εκδορές στο λαιμό. Πηγή: ΑΠΕ-ΜΠΕ",https://www.kathimerini.gr/wp-content/uploads/2022/08/astynomia-INTIME-5-960x600-1.jpg?v=1659770971,Φωτ. INTIME NEWS,2023,1,22
https://www.kathimerini.gr/society/562170043/gynaikoktonia-ston-peiraia-tin-pempti-i-apologia-toy-25chronoy-kath-omologian-drasti/,Γυναικοκτονία στον Πειραιά: Την Πέμπτη η απολογία του 25χρονου καθ’ ομολογίαν δράστη,2022-12-04,13:20:46,Κοινωνία,Newsroom,Ο 25χρονος έλαβε προθεσμία για να απολογηθεί την Πέμπτη,"Στον ανακριτή και τον εισαγγελέα οδηγήθηκε ο 25χρονος καθ’ ομολογίαν δράστης δράστης της γυναικοκτονίας στον Πειραιά. Ο 25χρονος έλαβε προθεσμία για να απολογηθεί την Πέμπτη, σύμφωνα με την ΕΡΤ. Ο καθ’ ομολογίαν δράστης της δολοφονίας της 19χρονης συντρόφου του, που φέρεται να δηλώνει μετανιωμένος, αναμένεται να δώσει λεπτομέρειες για το αποτρόπαιο έγκλημα το οποίο συνέβη το πρωί του Σαββάτου. Βάσει πληροφοριών της δημόσιας τηλεόρασης, ο ίδιος φέρεται να ισχυρίζεται ότι όπλισαν το χέρι του η ζήλια και τα ναρκωτικά, των οποίων είχε κάνει χρήση. Φέρεται, δε, να έκρυψε το όπλο στην κατάψυξη. Η 19χρονη εντοπίστηκε θανάσιμα τραυματισμένη εντός της οικίας της, φέροντας σύμφωνα με πληροφορίες τραύμα στο κεφάλι από πυροβόλο όπλο. Ακολούθως ο 25χρονος, αλβανικής καταγωγής, παρουσιάστηκε αυτοβούλως στο Α.Τ. του Δημοτικού Θεάτρου και παραδόθηκε στους αστυνομικούς λέγοντας ότι σκότωσε τη 19χρονη σύντροφο του, επίσης αλβανικής καταγωγής, έπειτα από καυγά. Οι αστυνομικοί που έσπευσαν στο διαμέρισμα του ζευγαριού στην οδό Βάμβα 18 στην Καστέλλα εντόπισαν νεκρή τη 19χρονη μέσα με τραύμα στο κεφάλι από όπλο. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/10/astynomiaperipolikoshutterstock-scaled.jpg?v=1667123596,Φωτ. αρχείου: shutterstock,2022,12,4
https://www.kathimerini.gr/society/562169365/gynaikoktonia-ston-peiraia-skotose-ti-syntrofo-toy-kai-paradothike-stin-astynomia/,Γυναικοκτονία στον Πειραιά: Σκότωσε τη σύντροφό του και παραδόθηκε στην αστυνομία,2022-12-03,11:53:24,Κοινωνία,Newsroom,Η γυναίκα εντοπίστηκε θανάσιμα τραυματισμένη εντός της οικίας της,"Τη δολοφονία της 19χρονης συντρόφου του ομολόγησε άνδρας 25 ετών, ο οποίος παραδόθηκε το πρωί του Σαββάτου στην Αστυνομική Διεύθυνση Πειραιά. Η γυναίκα εντοπίστηκε θανάσιμα τραυματισμένη εντός της οικίας της. Σύμφωνα με τις πρώτες πληροφορίες, η γυναίκα έφερε τραύμα στο κεφάλι από πυροβόλο όπλο. Κατά τις ίδιες πληροφορίες, η δολοφονία διαπράχθηκε τα ξημερώματα του Σαββάτου. Ακολούθως ο 25χρονος, αλβανικής καταγωγής, παρουσιάστηκε αυτοβούλως στο Α.Τ. του Δημοτικού Θεάτρου και παραδόθηκε στους αστυνομικούς λέγοντας ότι σκότωσε τη 19χρονη σύντροφο του, επίσης αλβανικής καταγωγής, έπειτα από καυγά. Οι αστυνομικοί που έσπευσαν στο διαμέρισμα του ζευγαριού στην οδό Βάμβα 18 στα Καμίνια εντόπισαν νεκρή τη 19χρονη μέσα με τραύμα στο κεφάλι από όπλο. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/10/astynomiaperipolikoshutterstock-scaled.jpg?v=1667123596,Φωτ. αρχείου: shutterstock,2022,12,3
https://www.kathimerini.gr/society/562127896/gynaikoktonia-sti-folegandro-xekinaei-simera-i-diki-toy-kath-omologia-drasti/,Γυναικοκτονία στη Φολέγανδρο: Ξεκινάει σήμερα η δίκη του καθ’ ομολογία δράστη,2022-11-08,08:21:27,Κοινωνία,Newsroom,Ο κατηγορούμενος βρίσκεται αντιμέτωπος με το αδίκημα της ανθρωποκτονίας από πρόθεση σε ήρεμη ψυχική κατάσταση,"Ξεκινάει σήμερα στο Μικτό Ορκωτό Δικαστήριο της Σύρου η δίκη για τη δολοφονία της Γαρυφαλλιάς Ψαρράκου από τον σύντροφό της, στη Φολέγανδρο τον Ιούλιο του 2021. Ο κατηγορούμενος βρίσκεται αντιμέτωπος με το αδίκημα της ανθρωποκτονίας από πρόθεση σε ήρεμη ψυχική κατάσταση. Αν και είχε υποβληθεί αίτημα το δικαστήριο να γίνει στην Αθήνα, η δίκη θα γίνει στη Σύρο, καθώς το έγκλημα τελέστηκε στην Περιφέρεια Νοτίου Αιγαίου. Ο 30χρονος καθ’ ομολογίαν δράστης είχε προφασιστεί ψυχολογικά προβλήματα, ωστόσο τελικά η παραπομπή του σε δίκη ήταν ομόφωνη. Το βούλευμα με το οποίο ο 30χρονος παραπέμφθηκε σε δίκη ανέφερε ξεκάθαρα ότι ο δράστης είχε ανθρωποκτόνο δόλο, ήταν σε ήρεμη ψυχική κατάσταση όταν τέλεσε την πράξη και είχε επίγνωση του άδικου των πράξεων του. Υπενθυμίζεται ότι ο 30χρονος βρισκόταν με την 26χρονη Γαρυφαλιά σε διακοπές στην Φολέγανδρο το καλοκαίρι του 2021. Σύμφωνα με την απολογία του, όλα ξεκίνησαν όταν διαπληκτίστηκαν στο αυτοκίνητο για τον δρόμο που θα ακολουθήσουν. Κατά τη διάρκεια του καυγά, το αυτοκίνητο έφυγε από την πορεία του και παραλίγο να πέσει σε γκρεμό. Οι δύο νεαροί βγήκαν από το αμάξι και τότε ο 30χρονος έσπρωξε την άτυχη κοπέλα στα βράχια. Κάλεσμα στήριξης στους γονείς της Γαρυφαλλιάς έχουν απευθύνει σήμερα φεμινιστικές οργανώσεις. Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/11/3220855-2-1.jpg?v=1667888365,Φωτ. Intime News,2022,11,8
https://www.kathimerini.gr/society/561986644/gynaikoktonia-sto-rethymno-apologeitai-o-60chronos-kath-omologian-drastis/,Γυναικοκτονία στο Ρέθυμνο: Απολογείται ο 60χρονος καθ’ ομολογίαν δράστης,2022-08-04,10:47:00,Κοινωνία,Newsroom,Ο 60χρονος μαχαίρωσε μέχρι θανάτου την 56χρονη γυναίκα του την περασμένη Κυριακή,"Την πόρτα του Δικαστικού Μεγάρου Ρεθύμνου θα περάσει εκ νέου σήμερα ο 60χρονος καθ’ ομολογίαν συζυγοκτόνος που μαχαίρωσε μέχρι θανάτου την 56χρονη γυναίκα του την περασμένη Κυριακή, στο σπίτι τους, στο Άνω Μαλάκι Ρεθύμνου. Ο εισαγγελέας Ρεθύμνου έχει ασκήσει ποινική δίωξη για ανθρωποκτονία από πρόθεση σε ήρεμη ψυχική κατάσταση. Ο κατηγορούμενος εμφανίστηκε μετανιωμένος, ενώ ισχυρίστηκε ότι έχασε τον έλεγχο κατά τη διάρκεια καβγά που είχε με την σύζυγό του, με την οποία είχε αποκτήσει τέσσερα παιδιά. Αμέσως, μετά ζήτησε και πήρε προθεσμία προκειμένου να απολογηθεί στην ανακριτική αρχή Ρεθύμνου σήμερα. Σύμφωνα με την ΕΡΤ, το ζευγάρι δεν είχε απασχολήσει στο παρελθόν την τοπική κοινωνία ή τις αρχές. Ωστόσο, η πλευρά του 60χρονου υποστηρίζει ότι τον τελευταίο καιρό υπήρχαν καβγάδες μεταξύ θύματος και θύτη. Με πληροφορίες από ΕΡΤ ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2019/02/peripolikooo-thumb-large--2-thumb-large--2-thumb-large.jpg?v=1598028117,,2022,8,4
https://www.kathimerini.gr/society/561986809/gynaikoktonia-sto-rethymno-profylakisteos-o-60chronos-drastis/,Γυναικοκτονία στο Ρέθυμνο: Προφυλακιστέος ο 60χρονος δράστης,2022-08-04,13:49:13,Κοινωνία,Newsroom,"Κατά την απολογία του, υποστήριξε ότι η σύζυγός του του επιτέθηκε πρώτη, πριν αυτός τη σκοτώσει","Προφυλακιστέος κρίθηκε, με τη σύμφωνη γνώμη Ανακριτή και Εισαγγελέα, ο 60χρονος κτηνοτρόφος που το πρωί της Κυριακής δολοφόνησε την 56χρονη σύζυγό του μέσα στο σπίτι τους στο Άνω Μαράκι, στο Ρέθυμνο. Ο συζυγοκτόνος, ο οποίος αντιμετωπίζει την κατηγορία για ανθρωποκτονία από πεποίθηση σε ήρεμη ψυχική κατάσταση, επέμεινε στον ισχυρισμό ότι αντιμετώπιζε προβλήματα στη σχέση του με τη σύζυγό του η οποία, όπως ο ίδιος δήλωσε, τον είχε εγκαταλείψει τρεις φορές. Επίσης, υποστήριξε ότι ήταν εκείνη που του επιτέθηκε πρώτη κατά τη διάρκεια του διαπληκτισμού που είχαν την Κυριακή, πριν αυτός την σκοτώσει. Αξίζει να σημειωθεί ότι ακόμα δεν έχει παραδοθεί το πόρισμα του ιατροδικαστή. Κατά τη σύντομη κατάθεσή του στον εισαγγελέα Ρεθύμνου, το μεσημέρι της Δευτέρας, ο γυναικοκτόνος είχε υποστήριξει ότι υπήρχαν προβλήματα στη σχέση του με τη σύζυγό του, η οποία – σύμφωνα πάντα με τους ισχυρισμούς του – τον εγκατέλειπε τακτικά και επέστρεφε, χωρίς ποτέ να μπαίνει θέμα διαζυγίου. Το μοιραίο πρωϊνό και μετά από έντονο διαπληκτισμό, ο ίδιος δήλωσε ότι «θόλωσε το μυαλό του» και σκότωσε τη γυναίκα του με ένα κουζινομάχαιρο. Με πληροφορίες από ΕΡΤ ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/09/αστυνομια_περιπολικο-1.jpg?v=1631531583,Φωτ. ΙNTIME,2022,8,4
https://www.kathimerini.gr/society/561983518/gynaikoktonia-sti-zakyntho-ston-eisaggelea-o-drastis/,Γυναικοκτονία στη Ζάκυνθο: Στον εισαγγελέα ο δράστης,2022-08-02,09:06:32,Κοινωνία,Newsroom,Ενώπιον του εισαγγελέα θα βρεθεί σήμερα ο δράστης της δολοφονίας της συζύγου του στη Ζάκυνθο.,"Στον εισαγγελέα θα οδηγηθεί σήμερα ο 51χρονος συζυγοκτόνος, που το βράδυ της Κυριακής μαχαίρωσε μέχρι θανάτου την 41χρονη σύζυγο του, στη Ζάκυνθο. Το άγριο έγκλημα που έγινε στο χωριό Τσιλιβή έχει συγκλονίσει την κοινωνία της Ζακύνθου. Σύμφωνα με αστυνομικές πηγές, η γυναίκα έφερε χτυπήματα από μαχαίρι στα πλευρά και στο πρόσωπο ενώ είχε δεχθεί γροθιές και κλοτσιές. Ακόμα σύμφωνα με τις ίδιες πηγές, μετά από παρέμβαση του Εισαγγελέα Ζακύνθου, αναμένεται το Χαμόγελο του Παιδιού, να αναλάβει τα δύο ανήλικα παιδιά της άτυχης 41χρονης. Πρόκειται για ένα κορίτσι 8 ετών και ένα αγόρι 14 ετών ενώ το τρίτο το παιδί είναι ενήλικο, 19 ετών και μένει μόνιμα στην Καλαμάτα. Ο δράστης συνελήφθη 12 ώρες μετά την δολοφονία της 41χρονης, στην οικοδομή όπου εργαζόταν στο χωριό Κερί. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/08/policacar2.jpg?v=1659420303,Φωτ. αρχείου INTIME,2022,8,2
https://www.kathimerini.gr/society/561981817/gynaikoktonia-stin-kriti-synelifthi-o-andras-poy-machairose-mechri-thanatoy-ti-syzygo-toy/,Γυναικοκτονία στην Κρήτη: Συνελήφθη ο άνδρας που μαχαίρωσε μέχρι θανάτου τη σύζυγό του,2022-07-31,13:10:00,Κοινωνία,Newsroom,,"Συνελήφθη ο 60χρονος άνδρας, ο οποίος μαχαίρωσε μέχρι θανάτου την 56χρονη σύζυγό του το πρωί της Κυριακής σε χωριό του Ρεθύμνου. Σύμφωνα με τοπικά μέσα, τις αρχές ενημέρωσε ο γιος του ζευγαριού, ενώ είχε προηγηθεί έντονος διαπληκτισμός μεταξύ δράστη και θύματος. Ο 60χρονος, αμέσως μετά την πράξη του παραδόθηκε και κατά την προανάκριση στο Αστυνομικό Τμήμα της περιοχής υπέδειξε πού βρίσκεται το όπλο του εγκλήματος. Την προανάκριση για την υπόθεση έχει αναλάβει η Υποδιεύθυνση Ασφαλείας Ρεθύμνου.",https://www.kathimerini.gr/wp-content/uploads/2022/07/2833027-1.jpg?v=1659262361,Φωτ. αρχείου ΙΝΤΙΜΕ,2022,7,31
https://www.kathimerini.gr/society/561917425/volos-anavionei-sto-dikastirio-i-gynaikoktonia-sti-sotiritsa-agias/,Βόλος: Αναβιώνει στο δικαστήριο η γυναικοκτονία στη Σωτηρίτσα Αγιάς,2022-06-20,08:34:32,Κοινωνία,Newsroom,"Η δικάσιμος ξεκίνησε τυπικά, στις 6 Ιουνίου, με την κλήρωση των ενόρκων, διακόπηκε όμως, κατόπιν αιτήματος της πολιτικής αγωγής λόγω αδυναμίας της μητέρας του θύματος να παραστεί, και προσδιορίστηκε να συνεχιστεί σήμερα","Συνεχίζεται σήμερα, στο Μικτό Ορκωτό Δικαστήριο Βόλου, η δίκη του 55χρονου, που στις 3 Αυγούστου 2021, δολοφόνησε την 43χρονη σύζυγό του, μέσα στην ταβέρνα, ιδιοκτησίας του αδερφού της, στη Σωτηρίτσα Αγιάς, στη Λάρισα. Η δικάσιμος ξεκίνησε τυπικά, στις 6 Ιουνίου, με την κλήρωση των ενόρκων, διακόπηκε όμως, κατόπιν αιτήματος της πολιτικής αγωγής λόγω αδυναμίας της μητέρας του θύματος να παραστεί, και προσδιορίστηκε να συνεχιστεί σήμερα. Όπως μετέδωσε η ΕΡΤ, το ζευγάρι είχε αποκτήσει τρία παιδιά, το ένα ανήλικο, 13 ετών, η επιμέλεια και κηδεμονία του οποίου ανατέθηκε με εισαγγελική διαταγή, στα δύο ενήλικα αδέλφια του, ηλικίας 20 και 24 ετών. Σύμφωνα με δηλώσεις του συνηγόρου υπεράσπισης του κατηγορουμένου, κ. Κωνσταντίνου Γαλανού, στην ΕΡΤ, η υπερασπιστική γραμμή του καθ’ ομολογίαν δράστη, θα κινηθεί στην κατεύθυνση μετατροπής της κατηγορίας σε δολοφονία υπό καθεστώς βρασμού ψυχικής ορμής και με μειωμένο καταλογισμό, καθότι, όπως υποστήριξε, ο 55χρονος πάσχει από ψυχωτική διαταραχή ζηλοτυπικού περιεχομένου. Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/06/ginaikoktonia-larisa.jpg?v=1655703262,Φωτογραφία αρχείου Intime,2022,6,20
https://www.kathimerini.gr/society/561879928/gynaikoktonia-to-elliniko-csi-stin-kriti-i-tekmiriosi-mias-dolofonias/,Γυναικοκτονία: Το ελληνικό CSI στην Κρήτη – Η τεκμηρίωση μιας δολοφονίας,2022-05-27,21:32:12,Κοινωνία,Γιάννης Παπαδόπουλος,Τα εγκληματολογικά ευρήματα που ανέτρεψαν την εκδοχή της αυτοχειρίας,"Ο αστυνομικός που κλήθηκε τον Μάρτιο του 2016 στο ισόγειο διαμέρισμα στο Κολυμπάρι Χανίων είχε εμπειρία από παλαιότερη αυτοψία αυτοκτονίας. Εκείνο το βράδυ, όμως, η εικόνα που αντίκρισε παρέπεμπε, κατά τον ίδιο, σε σκηνή εγκλήματος. Η σορός της Εφης Τσιχλάκη βρισκόταν σε ύπτια θέση, έξω από το μικρό μπάνιο του σπιτιού, και στο δεξί της χέρι κρατούσε μια θηλή από σπασμένο μπιμπερό με το οποίο θα τάιζε ένα αρνάκι. Του φάνηκε παράξενο ότι, αν και δεξιόχειρας, η θανούσα φερόταν να είχε χρησιμοποιήσει το όπλο με το αριστερό. Το 2017 επανέλαβε τις διαπιστώσεις του ενώπιον του Μικτού Ορκωτού Δικαστηρίου Ρεθύμνου, χωρίς τότε να πεισθούν οι ένορκοι. Στο εδώλιο βρισκόταν ο σύζυγος της θανούσης, κατηγορούμενος για ανθρωποκτονία από πρόθεση. Εκείνο το δικαστήριο τον έκρινε κατά πλειοψηφία αθώο λόγω αμφιβολιών. Ο εισαγγελέας εφετών Κρήτης άσκησε έφεση και την περασμένη Τρίτη η πρωτόδικη απόφαση ανατράπηκε στο Μικτό Ορκωτό Εφετείο στα Χανιά. Κρίθηκε ότι η Εφη Τσιχλάκη δολοφονήθηκε από τον σύζυγό της, τον μοναδικό άνθρωπο ο οποίος βρισκόταν μαζί της στο σπίτι εκείνη τη νύχτα. Ενα ακόμη θύμα προστέθηκε στη λίστα των γυναικοκτονιών τα τελευταία χρόνια στην Ελλάδα. Ο κατηγορούμενος επέμεινε και στον δεύτερο βαθμό ότι είναι αθώος και ότι επρόκειτο για αυτοχειρία. Μια σειρά από διαπιστώσεις εμπειρογνωμόνων που τέθηκαν υπόψη του δικαστηρίου φαίνεται ότι έπαιξαν κομβικό ρόλο στην έκβαση της υπόθεσης. Στην τεχνική ανάλυσή του ο Ιωάννης Τσιάμπας, οπλουργός, βαλλιστικός και τεχνικός σύμβουλος της πολιτικής αγωγής, ανέφερε ότι το πιστόλι βρέθηκε οπλισμένο με φυσίγγιο στη θαλάμη. Οπως επισήμανε, αυτό το στοιχείο δείχνει ότι ο πυροβολισμός πραγματοποιήθηκε από ένα «υγιές και δυνατό χέρι», το οποίο μπορούσε να ασκήσει πίεση στην ασφάλεια της λαβής για να υπερνικήσει τις ισχυρές δυνάμεις ανάκρουσης και στρέψης, ενώ είχε ήδη παραλύσει το μυϊκό σύστημα του θύματος. Ακόμη και η παρουσία αίματος και στις δύο πλευρές του όπλου, παρά τον ισχυρισμό του συζύγου ότι το είχε «μετακινήσει ελαφρά» μετά την αυτοχειρία, κρίθηκε από τον τεχνικό σύμβουλο αδικαιολόγητη. Ασυνήθιστη έκρινε ότι ήταν και η εικόνα αίματος στην παλάμη του αριστερού χεριού της θανούσης. Σύμφωνα με τον βαλλιστικό σύμβουλο, σε περιπτώσεις αυτοχειρίας με πυροβόλο όπλο είναι λογικό να υπάρχουν μικρές κηλίδες αίματος στη ραχιαία επιφάνεια του χεριού και όχι στην παλάμη. Η θέση του σώματος και η απουσία αίματος στους γύρω τοίχους δείχνουν κατά τον ίδιο ότι η θανούσα «εβλήθη σε ύπτια θέση» και δεν συνάδουν με το σενάριο ότι αυτοπυροβολήθηκε όρθια. Σε δεύτερο βαθμό κρίθηκε ότι η Εφη Τσιχλάκη δολοφονήθηκε από τον σύζυγό της, ο οποίος είχε πρωτο- δίκως αθωωθεί. Διαπίστωσε επιπλέον ότι ένα ίχνος φθοράς στον τοίχο δεν παρέπεμπε σε εποστρακισμό της βολίδας, καθώς βάσει των υπολογισμών του το σημάδι θα έπρεπε να βρισκόταν ψηλότερα από το 1,60 μ. Ενδεχομένως να προϋπήρχε, όπως επισήμανε, ή να δημιουργήθηκε εκ των υστέρων για να παραπλανήσει. «Η σκηνή του εγκλήματος έχει αλλοιωθεί σε μεγάλο βαθμό, πρόχειρα και βιαστικά», συμπέρανε. Παράλληλα, η ιδιώτης ιατροδικαστής και τεχνικός σύμβουλος της πολιτικής αγωγής, Ελπίδα Σπανουδάκη, διαπίστωσε ότι το θύμα έφερε προθανάτιες ασφυκτικές κακώσεις, ενδεικτικές προηγηθείσας σωματικής κακοποίησης. Η ίδια είχε επισημάνει πρωτοδίκως ότι το τραύμα είχε πύλη εισόδου 2,5 εκατοστών και συμπέρανε ότι θα έπρεπε να είχε βληθεί από απόσταση. Ο βαλλιστικός εκτίμησε ότι αυτή η απόσταση ήταν στα 20 με 25 εκατοστά. Στον σύζυγο επιβλήθηκε τελικά ποινή κάθειρξης 8 ετών, καθώς το δικαστήριο εφάρμοσε επιεικέστερο νόμο, αναγνώρισε το ελαφρυντικό της καλής συμπεριφοράς μετά την πράξη και αντί ισοβίων αποφάσισε πρόσκαιρη κάθειρξη. «Η ανατροπή μιας αθωωτικής πρωτοβάθμιας απόφασης στον δεύτερο βαθμό είναι ένα δύσκολο εγχείρημα και ως εκ τούτου δεν μπορώ παρά να είμαι απολύτως ικανοποιημένη από την καταδίκη του κατηγορουμένου σε ανθρωποκτονία από πρόθεση. Η υπόθεση αυτή βασιζόταν σε μεγάλο βαθμό στη στάθμιση και αξιολόγηση των ιατροδικαστικών και βαλλιστικών ευρημάτων, τεχνικά δηλαδή ζητήματα με τα οποία οι ένορκοι δεν είναι συνήθως εξοικειωμένοι, γεγονός που δημιουργεί ανασφάλεια σε όλους τους παράγοντες της δίκης», δηλώνει στην «Κ» η δικηγόρος της πολιτικής αγωγής, Κλειώ Παπαπαντολέων. «Η πράγματι επιεικής ποινή, δυσανάλογη σε σχέση με τη βαρύτητα και τον τρόπο τέλεσης του αδικήματος για το οποίο καταδικάστηκε, προσιδιάζει περισσότερο σε ποινή ανθρωποκτονίας εν βρασμώ ψυχικής ορμής παρά με δόλο α΄ βαθμού», προσθέτει. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/05/c1fa00706e1f86656fca9ac9a1a31c4b_kriti1-1.jpg?v=1653599737,"Η σκηνή του εγκλήματος, όπου βρέθηκε και ο εικονιζόμενος κάλυκας σφαίρας, είχε αλλοιωθεί σε μεγάλο βαθμό, πρόχειρα και βιαστικά, σύμφωνα με την τεχνική ανάλυση που συνέταξε ο Ιωάννης Τσιάμπας, οπλουργός, βαλλιστικός και τεχνικός σύμβουλος της πολιτικής αγωγής στην υπόθεση της Εφης Τσιχλάκη.",2022,5,27
https://www.kathimerini.gr/society/561857071/gynaikoktonia-stin-mani-de-thymamai-ti-ekana-ischyrizetai-o-katigoroymenos/,Γυναικοκτονία στην Μάνη: «Δεν θυμάμαι τι έκανα» ισχυρίζεται ο κατηγορούμενος,2022-05-13,10:28:20,Κοινωνία,Newsroom,"Ο 46χρονος κατηγορούμενος, στη σύντομη απολογία του, ισχυρίστηκε ότι είναι σε σοκ απ’ τη στιγμή εκείνη και δε θυμάται τίποτα ενώ τόνισε πως υπεραγαπούσε τη γυναίκα του","Συνεχίζεται σήμερα Παρασκευή η δίκη στο Μεικτό Ορκωτό Δικαστήριο της Καλαμάτας, για τη γυναικοκτονία στον Πύργο Διρού της Αν. Μάνης, το Νοέμβριο του 2020. Όπως μετέδωσε η ΕΡΤ, ο 46χρονος κατηγορούμενος, στη σύντομη απολογία του, ισχυρίστηκε ότι είναι σε σοκ απ’ τη στιγμή εκείνη και δε θυμάται τίποτα ενώ τόνισε πως υπεραγαπούσε τη γυναίκα του, με την οποία ήταν μαζί από 17 χρονών, και περιμένει ακόμα και τώρα να τη δει κανονικά στο σπίτι τους. Ζήτησε δε, συγνώμη για την πράξη του απ’ τα παιδιά του και απ’ τον Θεό. Κλείνοντας την απολογία του, ζήτησε την επιείκεια του δικαστηρίου, ισχυριζόμενος, ότι απ’ τα χρόνια της στρατιωτικής του θητείας αντιμετωπίζει ψυχολογικά προβλήματα. Αμέσως μετά την απολογία του κατηγορουμένου, το δικαστήριο διέκοψε για περίπου μισή ώρα και η δίκη αναμένεται να συνεχιστεί με την πρόταση της εισαγγελέως της έδρας ενώ θα ακολουθήσουν οι αγορεύσεις των δικηγόρων του κατηγορουμένου και του θύματος. Η δίκη που ξεκίνησε στις 8 Απριλίου και έχουν ήδη προηγηθεί τρεις συνεδριάσεις αναμένεται να ολοκληρωθεί σήμερα, με την απόφαση της έδρας του Μεικτού Ορκωτού Δικαστηρίου της Καλαμάτας. Να σημειωθεί, ότι διεξάγεται υπό δρακόντεια μέτρα ασφαλείας και σε κλίμα έντασης μεταξύ του κατηγορουμένου και συγγενείς του θύματος. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/05/mani-ginaikoktonia.jpg?v=1652426884,Φωτογραφία αρχείου Intime,2022,5,13
https://www.kathimerini.gr/society/561746128/gynaikoktonia-sti-thessaloniki-to-chroniko-toy-egklimatos-kai-to-profil-toy-drasti-ti-leei-i-dikigoros-toy-thymatos/,Γυναικοκτονία στη Θεσσαλονίκη: Το χρονικό του εγκλήματος και το προφίλ του δράστη – Τι λέει η δικηγόρος του θύματος,2022-03-03,12:15:19,Κοινωνία,Newsroom,Κατέληξε τα ξημερώματα της Πέμπτης (3/3) η γυναίκα που πυροβολήθηκε χθες από τον αυτόχειρα πρώην σύντροφο της στη Θεσσαλονίκη.,"Ακόμη μία γυναικοκτονία, η δεύτερη μέσα στο 2022, έρχεται να προστεθεί στον μακρύ και τραγικό κατάλογο των δολοφονιών με θύματα γυναίκες που έχουν καταγραφεί τα τελευταία χρόνια στη χώρα μας. Θύμα αυτή τη φορά η 41χρονη Βίκυ, η οποία το βράδυ της Τετάρτης, και ενώ εργαζόταν στο μαγαζί που διατηρούσε στη Θεσσαλονίκη, είδε άξαφνα μπροστά της τον πρώην σύντροφό της να βγάζει μία κοντόκανη καραμπίνα από το μπουφάν του, να την στρέφει εναντίον της και να την πυροβολεί στην κοιλιά. Από τα θραύσματα τραυματίστηκε ελαφρά και η 20χρονη κόρη του θύματος. Μετά τον πυροβολισμό, ο δράστης, 42 ετών, έστρεψε το όπλο στον εαυτό του και αυτοκτόνησε. Όσο για την άτυχη γυναίκα, μητέρα τριών παιδιών, μεταφέρθηκε στο νοσοκομείο «Παπαγεωργίου» με τους γιατρούς να δίνουν μάχη για να την κρατήσουν στη ζωή, χωρίς όμως αποτέλεσμα. Φίλοι του θύματος αλλά και κάτοικοι της γειτονιάς που σημειώθηκε η τραγωδία, αναφερόμενοι στον δράστη, ο οποίος ήταν γνώστης πολεμικών τεχνών, κάνουν λόγο για έναν άνθρωπο νευρικό που δημιουργούσε συχνά καυγάδες. Ενδεικτικά είναι τα όσα λέει η δικηγόρος και φίλη της άτυχης γυναίκας, η οποία σε δηλώσεις της σε δημοσιογράφους ανέφερε πως το θύμα είχε καταθέσει ασφαλιστικά μέτρα εναντίον του 42χρονου καθώς της προκαλούσε συνεχώς προβλήματα. «Είχαν σχέση τρία χρόνια και είχαμε κάνει ασφαλιστικά μέτρα τον Ιανουάριο. Εκείνη την ώρα γυρνούσα στο σπίτι και άκουσα τον δεύτερο πυροβολισμό και πίστεψα ότι μπορεί να ήταν αυτός. Ο κόσμος βγήκε έξω, η μία της η κόρη, η μεσαία, είχε αίματα στην μπλούζα και η μικρή της κόρης άκουσα να μιλάει στο τηλέφωνο και να λέει ‘’πυροβόλησαν την μαμά’’», σημείωσε χαρακτηριστικά. «Ο δράστης μπήκε στο μαγαζί με την καραμπίνα κρυμμένη στο μπουφάν, προσπέρασε όλους τους πελάτες, και με το που μπήκε στην κουζίνα η γυναίκα την ακολούθησε και την πυροβόλησε σχεδόν εξ επαφής. Στη συνέχεια αυτοκτόνησε. Δεν μπορούσε να ξεκόψει από αυτόν. Φοβόταν. Ήταν μια παράξενη σχέση. Προσπαθούσε να προστατέψει και τα παιδιά της» πρόσθεσε. Τέλος, συγκλονιστική είναι και μία ανάρτηση που είχε κάνει ο 42χρονος στο Facebook περίπου μία ώρα πριν την δολοφονία, στην οποία έγραφε, μεταξύ άλλων, πως δεν φοβάται τον θάνατο.",https://www.kathimerini.gr/wp-content/uploads/2022/03/3427238.jpg?v=1646302501,Φωτ. ΙΝΤΙΜΕ,2022,3,3
https://www.kathimerini.gr/society/561729124/gynaikoktonia-sta-ioannina-xylokopise-mechri-thanatoy-ti-syzygo-toy/,Γυναικοκτονία στα Ιωάννινα: Ξυλοκόπησε μέχρι θανάτου τη σύζυγό του,2022-02-21,09:38:45,Κοινωνία,Παναγιώτης Βλαχουτσάκος,"Όλα συνέβησαν χθες το βράδυ, λίγο μετά τις 21.00, όταν στελέχη της ΕΛ.ΑΣ. δέχθηκαν κλήση από το ΕΚΑΒ να σπεύσουν σε ένα διαμέρισμα στο κέντρο της πόλης.","Συγκλονισμένη είναι η κοινωνία των Ιωαννίνων από ακόμη μία γυναικοκτονία που σημειώθηκε το βράδυ της Κυριακής (20/2) με θύμα μία 79χρονη γυναίκα (υπήκοο ΗΠΑ), η οποία ξυλοκοπήθηκε μέχρι θανάτου από τον σύζυγό της. Όπως προκύπτει από το ρεπορτάζ, όλα συνέβησαν χθες το βράδυ, λίγο μετά τις 21.00, όταν στελέχη της ΕΛ.ΑΣ. δέχθηκαν κλήση από το ΕΚΑΒ να σπεύσουν σε ένα διαμέρισμα στο κέντρο της πόλης. Εκεί οι αστυνομικοί αντίκρισαν την 79χρονη να κείτεται νεκρή. Στο σημείο βρισκόταν και ο σύζυγος της, ένας Έλληνας 69 ετών, ο οποίος, μιλώντας αργότερα στους αστυνομικούς, παραδέχθηκε πως ξυλοκόπησε τη σύζυγό του, υποστηρίζοντας πως δεν ήθελε να την σκοτώσει. «Στην αρχή είχε αναφερθεί πως ο θάνατος ήταν αιφνίδιος. Ο ιατροδικαστής όμως που έφθασε στο σημείο εντόπισε μώλωπες στο κεφάλι της γυναίκας από τα χτυπήματα που είχε δεχθεί. Ο άνδρας της υποστήριξε πως ξέσπασε καβγάς με αποτέλεσμα να την χτυπήσει, λέγοντας πως δεν είχε πρόθεση να τη σκοτώσει» εξήγησαν στο kathimerini.gr καλά ενημερωμένες πηγές. Σε βάρος του συλληφθέντα σχηματίστηκε δικογραφία και σήμερα θα οδηγηθεί στον εισαγγελέα. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2022/02/elas-silipssi.jpg?v=1645377172,Φωτογραφία αρχείου Intime,2022,2,21
https://www.kathimerini.gr/opinion/561654787/i-gynaikoktonia-os-idionymo/,Η γυναικοκτονία ως ιδιώνυμο,2022-01-04,20:52:00,Απόψεις,Πάσχος Μανδραβέλης,,"Το 2021 έφυγε με μια ανδροκτονία. Παραμονή Πρωτοχρονιάς, μια 55χρονη στα Γιάννενα μαχαίρωσε τον σύντροφό της. Το εντυπωσιακό είναι ότι στην αρχή οι αστυνομικοί δεν υποπτεύθηκαν ότι ο θάνατος μπορεί να οφειλόταν σε εγκληματική ενέργεια. Πιθανώς να έχει γίνει κοινός τόπος ότι ανάμεσα στα ζευγάρια γίνονται μόνο γυναικοκτονίες. Από μια άποψη είναι λογικό. Τον περασμένο χρόνο έγιναν 17 γυναικοκτονίες, ενώ αυτή είναι η πρώτη «συντροφοκτονία». Εδώ πρέπει να προσέξουμε τη γλώσσα. Οταν ο σύντροφος δολοφονεί έχουμε γυναικοκτονία. Οταν το φονικό γίνεται από γυναίκα, το πολύ να έχουμε συζυγοκτονία. Ακόμη πιο εντυπωσιακό είναι το γεγονός ότι στην περίπτωση των Ιωαννίνων δεν λειτούργησε ο δημοσιογραφικός κανόνας περί «ανθρώπου που δαγκώνει σκύλο». H σπάνια ανδροκτονία έπρεπε να τύχει μεγαλύτερης προβολής από τις συνήθεις –δυστυχώς– γυναικοκτονίες. Το γεγονός όμως ότι, τον τελευταίο χρόνο, οι γυναικοκτονίες προβάλλονται πολύ φωτίζει μια βαθιά κοινωνική παθογένεια και αναδεικνύει την προβληματική θέση των γυναικών στην ελληνική κοινωνία. Λέμε «τον τελευταίο χρόνο», διότι το 2015 φονεύθηκαν 23 γυναίκες από άνδρες, το 2016 τα θύματα ήταν 21, το ίδιο και το 2018 κ.λπ. Πέρυσι (δηλαδή το 2021, που έκλεισε με 17 γυναικοκτονίες) ο ΣΥΡΙΖΑ ξεκίνησε τον επικοινωνιακό χαμό από το έκτο κατά σειρά θύμα. Είναι σαφής η απόπειρα κομματικής εκμετάλλευσης αλλά δεν πειράζει, αφού έτσι αναδεικνύεται το σοβαρό πρόβλημα της έμφυλης βίας. Ετσι κι αλλιώς –και παρά τα όσα φανταζόμαστε– η καλή λειτουργία της Δημοκρατίας δεν προϋποθέτει αγαθούς παίκτες. Το αγαθό αποτέλεσμα προκύπτει από τη σύγκρουση ιδιοτελών συμφερόντων. Το πρόβλημα ξεκινά από την υιοθέτηση του «δόγματος Τσιάρα», που θέλει κάθε σύνθετη κοινωνική παθογένεια να αντιμετωπίζεται με ιδιάζουσες ποινές. Αυτό, κατ’ αρχάς, είναι παράταιρο για την Αριστερά, η οποία για κάθε έγκλημα –από τις μολότοφ μέχρι τις στυγερές δολοφονίες– βρίσκει κοινωνικά αίτια· φτώχεια, οργή, απομόνωση κ.λπ. Κατά δεύτερον, κάθε «λύση» με ένα νόμο και ένα άρθρο κρύβει τα βαθύτερα προβλήματα. Εν προκειμένω, οι πολλές γυναικοκτονίες είναι απλώς το σύμπτωμα της παθογένειας η οποία έχει να κάνει με τη θέση που η ανατολίτικη παράδοση της χώρας μας όρισε για τις γυναίκες. Τρίτον: η ανθρωποκτονία από πρόθεση τιμωρείται με την εσχάτη των υπαρχουσών ποινών. Τι μπορεί να προσθέσει το ιδιώνυμο της γυναικοκτονίας; Θα είναι «μια κίνηση συμβολική» λένε κάποιοι, ξεχνώντας ότι οι νόμοι δεν είναι σύμβολα, και όταν γίνονται συμβολικοί καταλήγουν επικίνδυνοι. Και για τους πολίτες, αλλά και για την ισχύ τους.",https://www.kathimerini.gr/k-default-image.jpg,,2022,1,4
https://www.kathimerini.gr/society/561637612/thessaloniki-pos-apetrapi-nea-gynaikoktonia-dikografia-kai-gia-apopeira-viasmoy-kata-toy-39chronoy/,Θεσσαλονίκη: Πώς απετράπη νέα γυναικοκτονία – Δικογραφία και για απόπειρα βιασμού κατά του 39χρονου,2021-12-19,10:59:32,Κοινωνία,Newsroom,"Ο 39χρονος επιτέθηκε και τραυμάτισε με αιχμηρό αντικείμενο την 38χρονη συγκάτοικό του και μητέρα του παιδιού τους, αφού αποπειράθηκε να τη βιάσει","Δικογραφία για απόπειρα ανθρωποκτονίας, απόπειρα βιασμού, βία κατά υπαλλήλων και δικαστικών προσώπων, απειλή, παράβαση Νόμου περί όπλων και Νόμου περί ενδοοικογενειακής βίας, σχηματίστηκε από το Τμήμα Ασφαλείας Λευκού Πύργου στη Θεσσαλονίκη, σε βάρος του 39χρονου, ο οποίος χθες, Σάββατο, επιτέθηκε και τραυμάτισε με αιχμηρό αντικείμενο την 38χρονη συγκάτοικό του και μητέρα του παιδιού τους, αφού αποπειράθηκε να τη βιάσει. Η 38χρονη μεταφέρθηκε σε νοσοκομείο της πόλης για την παροχή πρώτων βοηθειών, έχοντας τραυματιστεί ελαφρά, ενώ ο 39χρονος αναμένεται να οδηγηθεί στις αρμόδιες δικαστικές αρχές. Σύμφωνα με ανακοίνωση της Αστυνομίας, το πρωί του Σαββάτου ειδοποιήθηκε η Άμεση Δράση για περιστατικό ενδοοικογενειακής βίας. Φτάνοντας στο διαμέρισμα του ζευγαριού στο κέντρο της Θεσσαλονίκης, ο 39χρονος αρνήθηκε να ανοίξει την πόρτα. Την ίδια ώρα η 38χρονη καλούσε σε βοήθεια και δεδομένου ότι κινδύνευε η ζωή της, οι αστυνομικοί παραβίασαν την πόρτα, εισήλθαν στο διαμέρισμα και κατάφεραν να απομακρύνουν τον 39χρονο από τη γυναίκα. Ο αλλοδαπός αρχικά αποπειράθηκε να αυτοτραυματιστεί με το ίδιο αιχμηρό αντικείμενο και στη συνέχεια απείλησε έναν εκ των αστυνομικών. Βάσει πληροφοριών του GRTimes, όλα ξεκίνησαν περίπου στις 8 το πρωί του Σαββάτου, όταν το κέντρο της Άμεσης Δράσης δέχτηκε κλήση από γυναίκα που καλούσε σε βοήθεια, προλαβαίνοντας να δώσει μόνο τη διεύθυνση (χωρίς το ακριβές στίγμα και την περιοχή) καθώς ο άνδρας που την απειλούσε προσπαθούσε να της κλείσει το τηλέφωνο. Από το κέντρο αστυνομικοί πήραν εντολή να διερευνήσουν όλες τις πιθανές διευθύνσεις. Όταν δύο αστυνομικοί της Άμεσης Δράσης έφτασαν στο σημείο, χτύπησαν το κουδούνι, χωρίς να ανοίξει ωστόσο η πόρτα. Παρ’ όλα αυτά βρήκαν τρόπο να εισέλθουν στην πολυκατοικία και ανεβαίνοντας τις σκάλες άκουσαν φωνές μέσα από συγκεκριμένο διαμέρισμα. Όταν οι αστυνομικοί χτύπησαν την πόρτα προκειμένου να διερευνήσουν την κατάσταση, άκουσαν τον αλλοδαπό άνδρα να τους ζητά να φύγουν εξηγώντας ότι ο ίδιος δεν είχε άδεια παραμονής, ενώ δεν δίστασε να τους απειλήσει φωνάζοντας «θα σας σκοτώσω όλους». Οι αστυνομικοί συνέχισαν να χτυπούν επίμονα το κουδούνι της πόρτας, καθώς άκουγαν τα ουρλιαχτά της γυναίκας και το κλάμα του ανήλικου παιδιού, ενώ παράλληλα ενημέρωναν τον δράστη πως αν δεν ανοίξει την πόρτα θα προβούν σε ενημέρωση του εισαγγελέα προκειμένου να τη διαρρήξουν. Την ίδια στιγμή οι δύο αστυνομικοί ζήτησαν ενίσχυση της δύναμης τους, ενώ στο σημείο έφτασε και ασθενοφόρο του ΕΚΑΒ. Όταν για δεύτερη φορά άκουσαν το σπαραγμό της γυναίκας, διέρρηξαν τελικά την πόρτα αντικρίζοντας τον δράστη να κραδαίνει μαχαίρι στα χέρια με το οποίο χτυπούσε τη γυναίκα στο λαιμό. Άμεσα από τους αστυνομικούς δόθηκαν εντολές στον δράστη να πετάξει το μαχαίρι και να παραδοθεί, ωστόσο εκείνος ενώ σταμάτησε να χτυπά τη γυναίκα, μπροστά στα έντρομα μάτια του ανήλικου παιδιού, το οποίο είναι ΑμεΑ, έστρεψε το μαχαίρι στον εαυτό του και άρχισε να αυτοτραυματίζεται στον λαιμό. Πριν προλάβει να θέσει τέρμα στη ζωή του, οι αστυνομικοί τον ακινητοποίησαν, του αφαίρεσαν το μαχαίρι και στη συνέχεια τον συνέλαβαν. Ο υπουργός Προστασίας του Πολίτη Τάκης Θεοδωρικάκος επικοινώνησε τηλεφωνικά με τον αρχιφύλακα Χρήστο Μωραΐτη τον οποίο συνεχάρη καθώς με την άμεση αντίδραση του ιδίου και της ομάδας του, σώθηκε η ζωή της 38χρονης γυναίκας στη Θεσσαλονίκη. Ο υπουργός τον συνεχάρη, τονίζοντας τα εξής: «Σας αξίζει ένα μεγάλο μπράβο για τον επαγγελματισμό, την αποφασιστικότητα, την ψυχραιμία και την ανθρωπιά που επιδείξατε κατά τη διάρκεια της επιχείρησης. Δείξατε το καλύτερο πρόσωπο της Ελληνικής Αστυνομίας». Ο κ. Θεοδωρικάκος δεσμεύτηκε ότι στο επόμενό του ταξίδι στη Θεσσαλονίκη, θα επισκεφτεί το Α.Τ. Λευκού Πύργου για να τους συναντήσει και να τους συγχαρεί και από κοντά. ⇒ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/12/2836270-4.jpg?v=1639904323,Φωτ. αρχείου: ΙΝΤΙΜΕ/ ΣΤΕΦΑΝΟΥ ΣΤΕΛΙΟΣ,2021,12,19
https://www.kathimerini.gr/society/561637510/thessaloniki-astynomikoi-apetrepsan-nea-gynaikoktonia-eiche-to-machairi-ston-laimo-tis-syzygoy-toy/,Θεσσαλονίκη: Αστυνομικοί απέτρεψαν νέα γυναικοκτονία – Είχε το μαχαίρι στον λαιμό της συζύγου του,2021-12-18,22:29:09,Κοινωνία,Newsroom,"Τέσσερις αστυνομικοί της Άμεσης Δράσης και του οχήματος Πλατείας Δημοκρατίας στη Θεσσαλονίκη, απέτρεψαν την τελευταία στιγμή νέα γυναικοκτονία","Τέσσερις αστυνομικοί της Άμεσης Δράσης και του οχήματος Πλατείας Δημοκρατίας στη Θεσσαλονίκη, απέτρεψαν την τελευταία στιγμή, τη 18η -βάσει των δηλωθέντων στοιχείων- γυναικοκτονία στην Ελλάδα εντός του 2021. Κατά την άμεση επέμβαση τους σε οικία του κέντρου της πόλης, βρήκαν τον επίδοξο δράστη με το μαχαίρι στα χέρια, έτοιμο να δολοφονήσει τη συμβία του μπροστά στα έντρομα μάτια του ανήλικου παιδιού τους. Σύμφωνα με πληροφορίες του GRTimes, όλα ξεκίνησαν περίπου στις 8 το πρωί, όταν το κέντρο της Άμεσης Δράσης δέχτηκε κλήση από γυναίκα που καλούσε σε βοήθεια, προλαβαίνοντας να δώσει μόνο τη διεύθυνση (χωρίς το ακριβές στίγμα και την περιοχή) καθώς ο άνδρας που την απειλούσε προσπαθούσε να της κλείσει το τηλέφωνο. Από το κέντρο αστυνομικοί πήραν εντολή να διερευνήσουν όλες τις πιθανές διευθύνσεις, να βρουν την οικεία ώστε να διερευνήσουν υπόθεση ενδοικογενειακής βίας και να επέμβουν εάν και εφόσον χρειαστεί. Όταν δύο αστυνομικοί της Άμεσης Δράσης, έφτασαν στο σημείο, στο κουδούνι υπήρχε ένα γυναικείο όνομα το οποίο όμως δεν άνοιξε ποτέ. Παρ’ όλα αυτά βρήκαν τρόπο να εισέλθουν στην πολυκατοικία και ανεβαίνοντας τις σκάλες άκουσαν φωνές μέσα από συγκεκριμένο διαμέρισμα. Άμεσα κινητοποιημένοι οι αστυνομικοί χτύπησαν την πόρτα προκειμένου να διερευνήσουν την κατάσταση, όταν άκουσαν τον αλλοδαπό άνδρα να τους ζητά να φύγουν εξηγώντας ότι ο ίδιος δεν είχε άδεια παραμονής, ενώ δεν δίστασε να τους απειλήσει φωνάζοντας «θα σας σκοτώσω όλους». Οι αστυνομικοί συνέχισαν να χτυπούν επίμονα το κουδούνι της πόρτας, καθώς άκουγαν τα ουρλιαχτά της γυναίκας και το κλάμα του ανήλικου παιδιού, ενώ παράλληλα ενημέρωναν τον δράστη πως αν δεν ανοίξει την πόρτα θα προβούν σε ενημέρωση του εισαγγελέα προκειμένου να τη διαρρήξουν. Την ίδια στιγμή οι δύο αστυνομικοί ζήτησαν ενίσχυση της δύναμης τους η οποία άμεσα ανέβηκε στους τέσσερις με την ανταπόκριση του οχήματος της Πλατείας Δημοκρατίας, ενώ στο σημείο έφτασε και ασθενοφόρο του ΕΚΑΒ. Όταν για δεύτερη φορά άκουσαν το σπαραγμό της γυναίκας, διέρρηξαν τελικά την πόρτα αντικρίζοντας τον δράστη να κραδαίνει μαχαίρι στα χέρια με το οποίο χτυπούσε τη γυναίκα στο λαιμό. Άμεσα από τους αστυνομικούς δόθηκαν εντολές στον δράστη να πετάξει το μαχαίρι και να παραδοθεί, ωστόσο εκείνος ενώ σταμάτησε να χτυπά τη γυναίκα, μπροστά στα έντρομα μάτια του ανήλικου παιδιού, το οποίο είναι ΑμεΑ, έστρεψε το μαχαίρι στον εαυτό του και άρχισε να αυτοτραυματίζεται στον λαιμό.  Την κατάλληλη στιγμή και πριν προλάβει να θέσει τέρμα στη ζωή του, οι αστυνομικοί με έγκαιρη και αποτελεσματική επέμβαση τον ακινητοποίησαν, του αφαίρεσαν το μαχαίρι και στη συνέχεια τον συνέλαβαν. Μάλιστα κατά την προσπάθεια αυτή, ένας αστυνομικός έσκισε το μπουφάν του ενώ ο έτερος φορούσε αλεξίσφαιρο και δεν κινδύνευσε. Η γυναίκα που τραυματίστηκε – ευτυχώς ελαφρά- στο λαιμό μεταφέρθηκε με ασθενοφόρο του ΕΚΑΒ στο εφημερεύον νοσοκομείο για τις πρώτες βοήθειες, ενώ ο φερόμενος ως δράστης οδηγήθηκε στο ΑΤ Λευκού Πύργου, όπου διενεργείται προανάκριση. Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/12/26peripoliko_100-1.jpg?v=1639859215,Φωτ. INTIME,2021,12,18
https://www.kathimerini.gr/society/561627970/gynaikoktonia-stin-alexandroypoli-profylakistike-o-31chronos-syzygoktonos/,Γυναικοκτονία στην Αλεξανδρούπολη: Προφυλακίστηκε ο 31χρονος συζυγοκτόνος,2021-12-13,14:18:15,Κοινωνία,Newsroom,,"Με τη φράση «ζητάω συγγνώμη», ο 31χρονος συζυγοκτόνος εξέφρασε τη μεταμέλειά του για τον ξυλοδαρμό που οδήγησε στον θάνατο την 29χρονη σύζυγό του και μητέρα των τριών ανήλικων παιδιών τους, κατά την έξοδό του από τα δικαστήρια Αλεξανδρούπολης, ενώ νωρίτερα, κατά τη διάρκεια της απολογίας του ενώπιον του ανακριτή, ζήτησε την επιβολή της τιμωρίας που του αξίζει και όχι επιείκεια. Για τον 31χρονο αποφασίστηκε η προφυλάκιση έως τον προσδιορισμό δικασίμου, με την κατηγορία της ανθρωποκτονίας εκ προθέσεως, δήλωσε η συνήγορος υπεράσπισής του, Ίλια Μαρινάκη, μετά το τέλος της σημερινής απολογίας ενώπιον του ανακριτή. «Ο κατηγορούμενος απολογήθηκε και ομολόγησε την πράξη του. Είπε βέβαια ότι δεν επεδίωκε το αποτέλεσμα του θανάτου το οποίο τελικώς επήλθε. Ομολόγησε όμως ακριβώς τι έκανε, είπε ότι αποβραδίς είχε καταναλώσει ποσότητα αλκοόλ, ότι κάνει χρήση κάνναβης συστηματικά και ότι δεν κατάλαβε πως το έκανε, αλλά το έκανε. Δεν ζήτησε την επιείκεια του προέδρου, είπε ότι «θέλω να τιμωρηθώ όπως μου αξίζει», δήλωσε χαρακτηριστικά η κ. Μαρινάκη. Τέλος, η δικηγόρος του κατηγορουμένου επανέλαβε ότι μετά το περιστατικό του ξυλοδαρμού, ο ίδιος κάλεσε ασθενοφόρο παρά τις αντιρρήσεις της συζύγου του η οποία, όπως είπε, δεν ήθελε να πάει στο νοσοκομείο, ενώ μετά τη διακομιδή της τόσο ο ίδιος όσο και ακόμη 14 άτομα στα οποία απευθύνθηκε έδωσαν αίμα για τις ανάγκες των χειρουργείων στα οποία υπεβλήθη, λόγω των σοβαρών τραυμάτων που έφερε. Πηγή: ΑΠΕ – ΜΠΕ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/11/peripoliko-astunomia-thumb-large-thumb-large-thumb-large-2-thumb-large-4.jpg?v=1635931063,Φωτ. ΙΝΤΙΜΕ,2021,12,13
https://www.kathimerini.gr/society/561624946/i-17i-gynaikoktonia-apo-tin-archi-toy-etoys/,Η 17η γυναικοκτονία από την αρχή του έτους,2021-12-11,07:13:52,Κοινωνία,Γιάννης Σουλιώτης,"Το θύμα είχε μεταφερθεί την Κυριακή στο νοσοκομείο με σοβαρά τραύματα που ήταν συμβατά με ξυλοδαρμό και όχι με πτώση από σκάλα, όπως ισχυρίστηκε ο σύζυγός της.","Για τον ξυλοδαρμό μέχρι θανάτου της συζύγου του κατηγορείται 30χρονος στην Αλεξανδρούπολη. Η νέα σοκαριστική υπόθεση γυναικοκτονίας, 17η από την αρχή του έτους, έγινε γνωστή το βράδυ της Πέμπτης, όταν η άτυχη κοπέλα που νοσηλευόταν στη ΜΕΘ του νοσοκομείου Αλεξανδρούπολης υπέκυψε στα τραύματά της. Ο 30χρονος, ο οποίος είχε αρχικά εξαφανιστεί, εντοπίστηκε χθες από αστυνομικούς και οδηγήθηκε στην Ασφάλεια Αλεξανδρούπολης προκειμένου να απολογηθεί. Η 29χρονη ήταν μητέρα τριών παιδιών και νοσηλευόταν στο Πανεπιστημιακό Γενικό Νοσοκομείο Αλεξανδρούπολης από τις 5 Δεκεμβρίου. H άτυχη γυναίκα, Ελληνίδα μουσουλμάνα, είχε μεταφερθεί την Κυριακή από τον σύζυγό της στο Τμήμα Επειγόντων Περιστατικών όπου διαπιστώθηκε ότι έφερε ρήξη ήπατος και σπλήνας. Λόγω της σοβαρότητας των τραυμάτων η νεαρή γυναίκα η οποία είχε προσβληθεί και από κορωνοϊό, υπεβλήθη συνολικά σε τέσσερα χειρουργεία και νοσηλεύθηκε στη Μονάδα Εντατικής Θεραπείας COVID. Kατέληξε την Πέμπτη λίγο μετά τις 8.30 μμ. Στις 8 Δεκεμβρίου οι γονείς της προχώρησαν σε καταγγελία για πρόκληση σωματικών βλαβών από τον σύζυγό της, ο οποίος κατά τη μεταφορά της στο νοσοκομείο είχε αποδώσει τον τραυματισμό της σε πτώση από σκάλα. Από την ιατροδικαστική έκθεση που ακολούθησε της καταγγελίας προέκυψε ότι οι πολλαπλές κακώσεις που έφερε σε διάφορα σημεία του σώματος, η σύνθλιψη του ήπατος και η ρήξη σπλήνας δεν είναι συμβατές με πτώση από σκάλα, αλλά παραπέμπουν με ξυλοδαρμό. Σημειώνεται ότι η νεκροψία νεκροτομή θα διενεργηθεί στις αρχές της επόμενης εβδομάδας, χρόνος που υπαγορεύεται από το πρωτόκολλο ασφαλείας του νοσοκομείου για τις περιπτώσεις ασθενών COVID-19, προκειμένου να μειωθεί το ιικό φορτίο που φέρουν.",https://www.kathimerini.gr/wp-content/uploads/2021/12/el-as-2.jpg?v=1639199602,,2021,12,11
https://www.kathimerini.gr/society/561617011/nea-gynaikoktonia-40chronos-skotose-ti-syzygo-toy-sti-lakonia/,Νέα γυναικοκτονία: 40χρονος σκότωσε τη σύζυγό του στη Λακωνία,2021-12-06,09:08:43,Κοινωνία,Newsroom,"Νέα υπόθεση γυναικοκτονίας στο Βλαχιώτη Λακωνίας, όπου 40χρονος αφαίρεσε τη ζωή της 36χρονης συντρόφου του","Νέα υπόθεση γυναικοκτονίας στο Βλαχιώτη Λακωνίας, όπου 40χρονος αφαίρεσε τη ζωή της 36χρονης συντρόφου του. Σύμφωνα με πληροφορίες της ΕΡΤ, ο 40χρονος, αλβανικής υπηκοότητας, κάλεσε στο τοπικό αστυνομικό τμήμα, λέγοντας ότι αφού λογομάχησε με την 36χρονη σύζυγό του, τη σκότωσε. Αστυνομικοί μετέβησαν στο σπίτι του ζευγαριού, όπου διαπίστωσαν ότι η γυναίκα δεν είχε τις αισθήσεις της, σύμφωνα με τις ίδιες πληροφορίες. Ακολούθως, ειδοποίησαν το ΕΚΑΒ και ασθενοφόρο μετέφερε τη γυναίκα σε νοσοκομείο, όπου διαπιστώθηκε ο θάνατός της. Ο 40χρονος και η 36χρονη διέμεναν εδώ και αρκετά χρόνια στην περιοχή του Βλαχιώτη, είχαν αποκτήσει δύο παιδιά και απασχολούνταν ως εργάτες γης, ενώ δεν είχαν απασχολήσει ποτέ τις αστυνομικές Αρχές, σύμφωνα με το Αθηναϊκό-Μακεδονικό Πρακτορείο Ειδήσεων. Την προανάκριση για την υπόθεση διενεργεί το Τμήμα Ασφαλείας Σπάρτης. Με πληροφορίες από ertnews.gr, ΑΠΕ-ΜΠΕ Ειδήσεις σήμερα Γυναικοκτονία στη Θεσσαλονίκη: Προφυλακιστέος ο 49χρονος Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/12/2953398.jpg?v=1638774486,Φωτ. αρχείου: ΙΝΤΙΜΕ/ ΜΠΟΥΓΙΩΤΗΣ ΒΑΓΓΕΛΗΣ,2021,12,6
https://www.kathimerini.gr/society/561610507/gynaikoktonia-sti-thessaloniki-profylakisteos-o-49chronos/,Γυναικοκτονία στη Θεσσαλονίκη: Προφυλακιστέος ο 49χρονος,2021-12-01,13:51:36,Κοινωνία,Newsroom,"Ο 49χρονος είχε παραδοθεί σε αστυνομικούς μετά το έγκλημα, ομολογώντας τη στυγερή του πράξη","Προφυλακιστέος κρίθηκε, μετά την απολογία του στον 6ο Τακτικό Ανακριτή Θεσσαλονίκης, ο 49χρονος καθ’ ομολογίαν δράστης της δολοφονίας της 48χρονης συζύγου του. Ο 49χρονος είχε παραδοθεί σε αστυνομικούς μετά το έγκλημα, ομολογώντας τη στυγερή του πράξη. Κατά την ολιγόλεπτη απολογία του φέρεται να επανέλαβε όσα είχε πει προανακριτικά, ότι δηλαδή πίστευε πως η σύζυγός του τον απατούσε. Ωστόσο, ο ίδιος πρόσθεσε πως εκείνη την ώρα δεν ήξερε τι έκανε. Πληροφορίες αναφέρουν ότι ο 49χρονος, λόγω και του ιστορικού νοσηλείας σε ψυχιατρικές δομές, υποβλήθηκε μετά τη σύλληψή του σε ψυχιατρική εξέταση, από την οποία όμως δεν προέκυψε να έχει το ακαταλόγιστο. Εις βάρος του είχε ασκηθεί ποινική δίωξη για ανθρωποκτονία με δόλο σε ήρεμη ψυχική κατάσταση, παράνομη οπλοφορία και οπλοχρησία. Σύμφωνα με τα ευρήματα της ιατροδικαστικής εξέτασης η άτυχη γυναίκα δέχθηκε 23 μαχαιριές σε θώρακα, κοιλιακή χώρα και άκρα, ενώ φαίνεται πως πάλεψε για τη ζωή της καθώς εντοπίστηκαν αμυντικά τραύματα στα χέρια της. Τη δολοφονία είχε αποκαλύψει ο 49χρονος, με καταγωγή από την Αρμενία, όταν το βράδυ της περασμένης Κυριακής μετέβη στο Α.Τ. Λευκού Πύργου, όπου παραδόθηκε. Αστυνομικοί μετέβησαν στην οικία του στην Πολίχνη, όπου εντόπισαν τη νεκρή γυναίκα μέσα σε λίμνη αίματος, στην κρεβατοκάμαρα. Πηγή: ΑΠΕ-ΜΠΕ Ειδήσεις σήμερα ⇒ Γυναικοκτονία – Θεσσαλονίκη: Με 23 μαχαιριές σκότωσε τη σύζυγό του ο 49χρονος – Τι έδειξε η ιατροδικαστική εξέταση ⇒ Γυναικοκτονία στη Θεσσαλονίκη: 49χρονος δολοφόνησε τη σύζυγό του και παραδόθηκε Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/12/2305653.jpg?v=1638359400,Φωτ. ΙΝΤΙΜΕ/ ΣΙΑΜΙΔΗΣ ΓΡΗΓΟΡΗΣ,2021,12,1
https://www.kathimerini.gr/society/561607324/gynaikoktonia-thessaloniki-me-23-machairies-skotose-ti-syzygo-toy-o-49chronos-ti-edeixe-i-iatrodikastiki-exetasi/,Γυναικοκτονία – Θεσσαλονίκη: Με 23 μαχαιριές σκότωσε τη σύζυγό του ο 49χρονος – Τι έδειξε η ιατροδικαστική εξέταση,2021-11-29,14:12:37,Κοινωνία,Newsroom,,"Συνολικά 23 μαχαιριές κατάφερε ο 49χρονος στη 48χρονη σύζυγό του, όπως προέκυψε από τα ευρήματα της ιατροδικαστικής εξέτασης στη σορό της άτυχης γυναίκας, η οποία βρέθηκε κατακρεουργημένη μέσα στην κρεβατοκάμαρα του διαμερίσματός τους, στην Πολίχνη Θεσσαλονίκης. Σύμφωνα με την νεκροψία- νεκροτομή, οι μαχαιριές εντοπίζονται στον θώρακα, την κοιλιά και τα άκρα. Αρχικά, αστυνομικές πηγές έκαναν λόγο για οκτώ μαχαιριές. Ο 49χρονος, με καταγωγή από την Αρμενία, μετήχθη νωρίτερα ενώπιον της εισαγγελέως ποινικής δίωξης, που τού απήγγειλε κατηγορίες για ανθρωποκτονία με δόλο σε ήρεμη ψυχική κατάσταση, παράνομη οπλοφορία και οπλοχρησία, ενώ τον παρέπεμψε να απολογηθεί στον 6ο τακτικό ανακριτή Θεσσαλονίκης, από τον οποίο αναμένεται να πάρει προθεσμία. Σύμφωνα με όσα έγιναν γνωστά, ο κατηγορούμενος ως δράστης απολογήθηκε προανακριτικά ότι προέβη στο στυγερό έγκλημα επειδή πίστευε ότι η γυναίκα του τον απατούσε. Κατά πληροφορίες δε, ο ίδιος έχει ιστορικό νοσηλείας σε ψυχιατρικές δομές. Τη δολοφονία αποκάλυψε ο 49χρονος, όταν γύρω στις 9.30 το βράδυ της Κυριακής μετέβη στο Α.Τ. Λευκού Πύργου. Τη σορό της 48χρονης συζύγου του (με την οποία έχουν έναν 20χρονο γιο) εντόπισε λίγο αργότερα πλήρωμα περιπολικού, που μετέβη στην οικία τους. Άμεσα κλήθηκαν στο σημείο αστυνομικοί της Υποδιεύθυνσης Εγκληματολογικών Ερευνών Βορείου Ελλάδος για εξερεύνηση του χώρου, οι οποίοι εντόπισαν ένα κυνηγετικό μαχαίρι, που φέρεται να είναι το μέσο τέλεσης της ανθρωποκτονίας. Πηγή: ΑΠΕ-ΜΠΕ",https://www.kathimerini.gr/wp-content/uploads/2021/11/elas-astynomia-INTIME.jpg?v=1636536872,Φωτ. INTIME NEWS,2021,11,29
https://www.kathimerini.gr/society/561607048/gynaikoktonia-sti-thessaloniki-me-okto-machairies-dolofonise-ti-48chroni-syzygo-toy/,Γυναικοκτονία στη Θεσσαλονίκη: Με οκτώ μαχαιριές δολοφόνησε τη 48χρονη σύζυγό του,2021-11-29,09:19:00,Κοινωνία,Newsroom,,"Με οκτώ μαχαιριές φέρεται να σκότωσε ο 49χρονος τη 48χρονη σύζυγό του, στη νέα υπόθεση γυναικοκτονίας που αποκαλύφθηκε το βράδυ της Κυριακής, στη Θεσσαλονίκη. Η άτυχη γυναίκα βρέθηκε σε λίμνη αίματος μέσα στην κρεβατοκάμαρα του σπιτιού τους, στην Πολίχνη, ενώ έφερε χτυπήματα στον θώρακα και τα πόδια. Ερευνώντας το σπίτι, αστυνομικοί εντόπισαν δίπλα στο θύμα ένα κυνηγετικό μαχαίρι που εκτιμάται ότι ήταν το μέσο τέλεσης της δολοφονίας. Ο 49χρονος, με καταγωγή από την Αρμενία (όπως και το θύμα), στην προανακριτική του απολογία φέρεται να είπε ότι προέβη στην πράξη του επειδή η γυναίκα του τον απατούσε. Γύρω στις 9.30 το βράδυ της Κυριακής, ο καθ’ ομολογίαν δράστης μετέβη στο ΑΤ Λευκού Πύργου, όπου αποκάλυψε ότι είχε σκοτώσει την σύζυγό του. Το άψυχο σώμα της βρέθηκε λίγο αργότερα από πλήρωμα περιπολικού, που μετέβη στην οικία του για να επαληθεύσει τους ισχυρισμούς του, ενώ άμεσα κλήθηκαν στο σημείο αστυνομικοί της Υποδιεύθυνσης Εγκληματολογικών Ερευνών Βορείου Ελλάδος για εξερεύνηση του χώρου. Ο δράστης σύμφωνα με αστυνομική πηγή αντιμετώπιζε ψυχολογικά προβλήματα και στο παρελθόν είχε νοσηλευθεί σε ψυχιατρική κλινική. Σε βάρος του σχηματίστηκε δικογραφία από το Τμήμα Εγκλημάτων κατά Ζωής της Ασφάλειας Θεσσαλονίκης για ανθρωποκτονία εκ προθέσεως, με την οποία οδηγείται σήμερα στον εισαγγελέα. Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/11/peripoliko-501622651601-Menelaos-MyrillasSOOC-9.jpg?v=1638171087,Φωτ. ΙΝΤΙΜΕ,2021,11,29
https://www.kathimerini.gr/society/561607015/gynaikoktonia-sti-thessaloniki-49chronos-dolofonise-ti-syzygo-toy-kai-paradothike/,Γυναικοκτονία στη Θεσσαλονίκη: 49χρονος δολοφόνησε τη σύζυγό του και παραδόθηκε,2021-11-29,08:09:39,Κοινωνία,Newsroom,,"Νέα γυναικοκτονία διαπράχθηκε το βράδυ της Κυριακής, αυτή τη φορά στη Θεσσαλονίκη, όπου 49χρονος με καταγωγή από την Αρμενία σκότωσε με αιχμηρό αντικείμενο την 48χρονο σύζυγό του. Ο δράστης παραδόθηκε γύρω στις 21.30 στο Ασυνομικό Τμήμα Λευκού Πύργου, ομολογώντας στους αστυνομικούς το έγκλημα. Το άψυχο σώμα της 48χρονης βρέθηκε λίγο αργότερα από πλήρωμα περιπολικού που μετέβη στην οικία του καθ’ ομολογίαν δράστη για να επαληθεύσει τους ισχυρισμούς του. Ο 49χρονος κρατείται, ενώ την υπόθεση ανέλαβε το Τμήμα Εγκλημάτων Κατά Ζωής της Ασφάλειας Θεσσαλονίκης. Πηγή: ΑΠΕ – ΜΠΕ Ειδήσεις σήμερα Ακολουθήστε το kathimerini.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, στο kathimerini.gr",https://www.kathimerini.gr/wp-content/uploads/2021/11/DOC-20210823-15298224-1.jpg?v=1638166102,Φωτ. αρχείου (INTIME),2021,11,29
https://www.kathimerini.gr/opinion/561572074/ayto-ki-an-einai-gynaikoktonia/,Αυτό κι αν είναι γυναικοκτονία,2021-11-05,21:04:08,Απόψεις,Τάκης Θεοδωρόπουλος,,"Θέλετε να μιλήσουμε για γυναικοκτονία; Ας μιλήσουμε λοιπόν για την τριανταπεντάχρονη που κάποιοι την εμπόδισαν να εμβολιασθεί κατά του κορωνοϊού επειδή ήταν έγκυος. Κατηγορούν τη γυναικολόγο της. Διάβασα κάτι για την οικογένειά της. Δεν ξέρω. Υποθέτω ότι κάποτε θα μάθουμε την αλήθεια, όμως μην ανησυχείτε, ώσπου να τη μάθουμε το τραγικό περιστατικό θα το έχουμε ξεχάσει. Το ζήτημα είναι ότι η γυναίκα πέθανε επειδή ήταν έγκυος. Επειδή θέλησε να τεκνοποιήσει. Δεν τολμώ να αναφερθώ στη «φύση» της, διότι έχω βαρεθεί τον διάλογο με τις νεο-φεμινίστριες. Η λέξη «φύση» ξεσηκώνει οιμωγές συμπαράστασης όταν αναφέρεται στα δάση του Αμαζονίου, στους κροκοδείλους ή στις ζέμπρες, όμως μας αφήνει αδιάφορους όταν αναφέρεται στον άνθρωπο. Ευτυχώς βέβαια υπάρχει ακόμη και επιτρέπει την τεκνοποιία. Η τριανταπεντάχρονη λοιπόν θέλησε να υπηρετήσει τη «φύση» της – δεν άντεξα, το είπα. Κοινώς να τεκνοποιήσει. Και κάποιοι της είπαν ότι η γυναικεία φύση της δεν σηκώνει το εμβόλιο κατά του κορωνοϊού. Αν δεν ήταν γυναίκα μπορεί να είχε γλιτώσει. Αυτό δεν είναι απλή γυναικοκτονία. Είναι η πλατωνική ιδέα της γυναικοκτονίας, χωρίς την παρέμβαση του άγριου χαρακτήρα του άνδρα της, χωρίς ψυχολογικές ακρότητες, χωρίς σεξισμό. Η τριανταπεντάχρονη έχασε τη ζωή της επειδή εγκυμονούσε, κοινώς επειδή ήταν γυναίκα. Η ψυχική γεωγραφία των αντιεμβολιαστών έχει εξαντληθεί. Θρησκόληπτοι, άλλοι με ιδεασμούς αναρχισμού, ένα ανερμάτιστο συνονθύλευμα που συγκλίνει στον φόβο απέναντι στον σύγχρονο κόσμο. Αυτή είναι η διεθνής. Στους αντιεμβολιαστές εσωτερικού ας προσθέσουμε και την παράμετρο της δυστροπίας. Η πρώτη μας αντίδραση είναι το «όχι», για καλό και για κακό, τι να κάνουμε. Δεν είμαστε εύκολοι χαρακτήρες. Δεν έχει όμως εξαντληθεί το θέμα της «γυναικοκτονίας». Και η απορία. Ο όρος ισχύει μόνον στις περιπτώσεις που το θύμα είναι γυναίκα και ο θύτης είναι άνδρας; Μόνον όποτε οι αγαθές συνειδήσεις μπορούν να καταγγείλουν τον σεξισμό; Η Ιωάννα Παλιοσπύρου, καταδικασμένη να ζήσει την υπόλοιπη ζωή της παραμορφωμένη, δεν είναι θύμα γυναικοκτονίας; Το ίδιο και η τριανταπεντάχρονη που πέθανε επειδή κάποιοι την έπεισαν ότι δεν πρέπει να εμβολιασθεί λόγω εγκυμοσύνης, κοινώς επειδή είναι γυναίκα. Δικαιούμαι να απορώ λοιπόν πού είναι όσοι, εδώ και τόσους μήνες, καταβάλλουν εργώδεις προσπάθειες για να κατοχυρώσουν τη γυναικοκτονία ως μείζον κοινωνικό πρόβλημα. Τι έχουν να πουν για την τριανταπεντάχρονη από την Κατερίνη που πέθανε στο Ιπποκράτειο της Θεσσαλονίκης; Περιγεννητικό δυστύχημα, σαν αυτά που συνέβαιναν κάθε μέρα, θυσιάζοντας γυναίκες και έμβρυα, πριν η Ιατρική φτάσει να τα αντιμετωπίσει όπως τα αντιμετωπίζει σήμερα; Μια γυναίκα καταδικάσθηκε σε θάνατο επειδή ήταν έγκυος, κοινώς επειδή ήταν γυναίκα. Αυτό κι αν είναι γυναικοκτονία.",https://www.kathimerini.gr/k-default-image.jpg,,2021,11,5
https://www.kathimerini.gr/society/561567493/kriti-ston-anakriti-gia-na-apologithei-o-syzygoktonos/,Γυναικοκτονία στην Κρήτη: Απολογείται ο 54χρονος δράστης – Με αλεξίσφαιρο στα δικαστηρια,2021-11-02,10:14:08,Κοινωνία,Newsroom,Το θύμα βρέθηκε νεκρό στo ξενοδοχείο όπου είχε πάει να κάνει ένα δοκιμαστικό για να πιάσει δουλειά,"Στα δικαστήρια, προκειμένου να απολογηθεί ενώπιον του ανακριτή, οδηγείται ο 54χρονος δράστης της γυναικοκτονίας που συνέβη στην Κρήτη, την περασμένη Παρασκευή. Ο συζυγοκτόνος, που σκότωσε με 16 μαχαιριές την 48χρονη Νεκταρία, λίγο πριν την μεταφορά του στο Δικαστικό Μέγαρο Νεάπολης, μεταφέρθηκε στο Αστυνομικό Τμήμα της περιοχής. Σύμφωνα με το creta24.gr, φορούσε αλεξίσφαιρο και κουκούλα. Το τραγικό περιστατικό συνέβη στην περιοχή Περιστερά της Ιεράπετρας. Σύμφωνα με τη μαρτυρία της διευθύντριας του ξενοδοχείου, όπου έγινε η άγρια δολοφονία, ο δράστης ήταν απόλυτα ψύχραιμος, ενώ είχε προαναγγείλει την πρόθεσή του να την σκοτώσει. Η 48χρονη, με καταγωγή από τις Μοίρες, έφυγε το πρωί από το σπίτι όπου έμενε με το νέο της σύντροφο στην Ιεράπετρα για να πάει στο ξενοδοχείο στην περιοχή της Περιστεράς προκειμένου να κάνει ένα δοκιμαστικό για να πιάσει δουλειά. Διαβάστε επίσης⇒ Κορωνοϊός: «Κλειδώνουν» οι αποφάσεις για νέα μέτρα – Ειδική καμπάνια για την τρίτη δόση Η διευθύντρια του ξενοδοχείου δήλωσε ότι τότε είδε με την μητέρα της τον άνδρα να έρχεται και να τη χτυπά: «Εκείνη την ώρα μπαίνει αυτός με τη μηχανή του μέσα στο πάρκινγκ και την εμβολίζει, την ρίχνει κάτω. Σηκώνεται η […], και η μητέρα μου φεύγει για να πάει να τηλεφωνήσει στην αστυνομία. Όταν επέστρεψε η μητέρα μου είδε τον 54χρονο πάλι στο πάρκινγκ απόλυτα ψύχραιμο. Εκείνη δεν γνώριζε ότι λίγα δευτερόλεπτα πριν την είχε σκοτώσει. Και του λέει, “Πού είναι η …; Τι της έκανες;” και της απαντά “είχαμε προηγούμενα” και φεύγει», ανέφερε μιλώντας στο cretapost, η διευθύντρια του ξενοδοχείου. Το θύμα βρέθηκε νεκρό στις σκάλες κοντά στον χώρο της πισίνας. Ο 54χρονος επιχείρησε να φύγει με τη μοτοσικλέτα του, ωστόσο δεν τα κατάφερε γιατί το δίκυκλο δεν έπαιρνε μπροστά. Στράφηκε τότε προς τη θάλασσα κατευθυνόμενος προς τον γκρεμό απειλώντας να αυτοκτονήσει. Το ζευγάρι έχει τέσσερα παιδιά, το μεγαλύτερο των οποίων είναι 25 ετών. Τελευταίες ειδήσεις",https://www.kathimerini.gr/wp-content/uploads/2021/11/20170105132001_img_3987_copy1483613641-1.jpg?v=1635840801,Φωτ. Menelaos Myrillas / SOOC,2021,11,2
https://www.kathimerini.gr/society/561564757/gynaikoktonia-stin-ierapetra-to-teleytaio-antio-sti-48chroni-eikones/,Γυναικοκτονία στην Ιεράπετρα: Το τελευταίο αντίο στην 48χρονη (εικόνες),2021-10-30,14:30:23,Κοινωνία,Newsroom,Τραγικές φιγούρες τα τέσσερα παιδιά της,"Η τελευταία πράξη της τραγωδίας, με θύμα την 48χρονη Νεκταρία που μαχαιρώθηκε μέχρι θανάτου από τον 54χρονο πρώην σύζυγό της, γράφεται στον Αμπελούζο Ηρακλείου. Συγγενείς και φίλοι συγκεντρώθηκαν στον Ιερό Ναό Κοίμησης της Θεοτόκου, προκειμένου να πουν το τελευταίο αντίο στην άτυχη γυναίκα. Τραγικές φιγούρες τα τέσσερα παιδιά της αλλά και η ηλικιωμένη μητέρα της, η οποία σύμφωνα με πληροφορίες του cretalive, δεν ξέρει ότι το παιδί της δολοφονήθηκε. Σύμφωνα με το cretapost, ο 54χρονος συζυγοκτόνος παρέμεινε το βράδυ στο νοσοκομείο της Ιεράπετρας καθώς αυτοτραυματίστηκε με το φονικό όπλο. Ο δράστης μετά την άγρια δολοφονία της 48χρονης πήγε σε γκρεμό που υπήρχε δίπλα από το ξενοδοχείο και απειλούσε να αυτοκτονήσει ενώ όπως φαίνεται μαχαιρώθηκε δύο φορές στο στήθος. Μετά από επτά ώρες διαπραγματεύσεων με την ΕΛ.ΑΣ., παρουσία του μεγάλου του γιου, ο 54χρονος τελικά πείστηκε να μην βάλει τέλος στη ζωή του και να παραδοθεί. Ασθενοφόρο του ΕΚΑΒ τον παρέλαβε και τον μετέφερε στο νοσοκομείο της Ιεράπετρας όπου και νοσηλεύεται φρουρούμενος. «Φέρει δύο τραύματα από αμβλύ όργανο στο αριστερό στήθος. Το ένα επιφανειακό το άλλο λίγο πιο βαθύ. Οι γιατροί τον περιέθαλψαν ενώ δεν χρειάστηκε χειρουργική επέμβαση», τόνισε ο διοικητής του νοσοκομείου Ιεράπετρας, Μανώλης Καλλιονάκης. Σύμφωνα με πληροφορίες, τα τελευταία λεπτά της παράδοσης, δύο παράγοντες έπαιξαν τον ρόλο τους. Ο πρώτος ότι οι διαπραγματευτές είπαν ότι η 48χρονη ζει αλλά είναι στην εντατική, κάτι που τον έκανε να κάνει ένα βήμα πίσω, αλλά και ότι παράλληλα είχε αρχίσει να βρέχει. Σύμφωνα με τη μαρτυρία της διευθύντριας του ξενοδοχείου, όπου έγινε η άγρια δολοφονία, ο δράστης ήταν απόλυτα ψύχραιμος, ενώ είχε προαναγγείλει την πρόθεσή του να την σκοτώσει. Σύμφωνα με το cretapost, η 48χρονη έφυγε το πρωί από το σπίτι όπου έμενε με το νέο της σύντροφο στην Ιεράπετρα για να πάει σε ξενοδοχείο στην περιοχή της Περιστεράς, προκειμένου να κάνει ένα δοκιμαστικό για να πιάσει δουλειά. Διαβάστε ακόμη: ΕΛΑΣ: Δεν είχε υπάρξει καταγγελία για τον 54χρονο «Η κοπέλα ήρθε το πρωί να κάνει δοκιμαστικά για να δούμε αν θα την πάρουμε του χρόνου. Αυτός, όπως μάθαμε, την ακολούθησε από το σπίτι της. Η μητέρα μου βρισκόταν στο πάρκινγκ όταν η κοπέλα έφτασε στο ξενοδοχείο, συνοδευόμενη από τον φίλο της. Ο φίλος της έφυγε και στη συνέχεια η 48χρονη μπήκε μέσα και πλησίασε την μητέρα μου. Εκείνη την ώρα μπαίνει αυτός με τη μηχανή του μέσα στο πάρκινγκ και την εμβολίζει, την ρίχνει κάτω. Σηκώνεται η Νεκταρία και η μητέρα μου φεύγει για να πάει να τηλεφωνήσει στην αστυνομία. Όταν επέστρεψε η μητέρα μου είδε τον 54χρονο πάλι στο πάρκινγκ απόλυτα ψύχραιμο. Εκείνη δεν γνώριζε ότι λίγα δευτερόλεπτα πριν την είχε σκοτώσει. Και του λέει “Πού είναι η …; Τί της έκανες;” και της απαντά “Είχαμε προηγούμενα” και φεύγει», ανέφερε μιλώντας στο cretapost, η διευθύντρια του ξενοδοχείου. «Στην είσοδο δεν έπαιρνε μπροστά η μηχανή του. Την παρατάει και φεύγει με τα πόδια και πάει στο δίπλα χωράφι, που είναι γκρεμός. Εκεί απειλεί εδώ και τρεις ώρες να αυτοκτονήσει με τους αστυνομικούς να βρίσκονται στο σημείο», πρόσθεσε, περιγράφοντας τις επόμενες κινήσεις του δολοφόνου. Τελευταίες ειδήσεις Με πληροφορίες από ΑΠΕ-ΜΠΕ, Cretapost, Cretalive",https://www.kathimerini.gr/wp-content/uploads/2021/10/KHDEIA-NEKTARIA-EGKLHMA-IERAPETRA-5.jpg?v=1635593300,Φωτ. cretapost,2021,10,30
https://www.kathimerini.gr/society/561562555/gynaikoktonia-stin-ierapetra-skotose-me-okto-machairies-tin-proin-syzygo-toy/,Γυναικοκτονία στην Ιεράπετρα: Σκότωσε με οκτώ μαχαιριές την πρώην σύζυγό του,2021-10-30,06:30:00,Κοινωνία,Newsroom,Νέα υπόθεση γυναικοκτονίας συγκλονίζει από χθες την Κρήτη. Ενας 54χρονος μαχαίρωσε μέχρι θανάτου τη 48χρονη πρώην σύζυγό του στην Ιεράπετρα και στη συνέχεια απειλούσε να αυτοκτονήσει.,"Νέα υπόθεση γυναικοκτονίας συγκλονίζει από χθες την Κρήτη. Ενας 54χρονος μαχαίρωσε μέχρι θανάτου τη 48χρονη πρώην σύζυγό του στην Ιεράπετρα και στη συνέχεια απειλούσε να αυτοκτονήσει. Συνελήφθη απογευματινές ώρες ύστερα από διαπραγματεύσεις με αστυνομικούς. Η 48χρονη, με καταγωγή από τις Μοίρες Ηρακλείου, έφυγε το πρωί από το σπίτι όπου έμενε με τον νέο της σύντροφο στην Ιεράπετρα για να πάει στο ξενοδοχείο στην περιοχή της Περιστεράς προκειμένου να πιάσει δουλειά. Μιλώντας σε δημοσιογράφους, η διευθύντρια του ξενοδοχείου και μάρτυρας της δολοφονίας περιέγραψε ότι είδε τον άνδρα να έρχεται και να χτυπά τη 48χρονη: «Εκείνη την ώρα μπαίνει αυτός με τη μηχανή του μέσα στο πάρκινγκ και την εμβολίζει, τη ρίχνει κάτω. Σηκώνεται η […], και η μητέρα μου φεύγει για να πάει να τηλεφωνήσει στην αστυνομία. Οταν επέστρεψε η μητέρα μου είδε τον 54χρονο πάλι στο πάρκινγκ απόλυτα ψύχραιμο. Εκείνη δεν γνώριζε ότι λίγα δευτερόλεπτα πριν την είχε σκοτώσει. Και του λέει, “Πού είναι η …; Τι της έκανες;” και της απαντά “είχαμε προηγούμενα” και φεύγει». Η άτυχη γυναίκα βρέθηκε νεκρή στις σκάλες κοντά στον χώρο της πισίνας, με οκτώ μαχαιριές σε διάφορα σημεία του σώματός της. Ο 54χρονος επιχείρησε να φύγει με τη μοτοσικλέτα του, ωστόσο δεν τα κατάφερε γιατί δεν έπαιρνε μπροστά. Στράφηκε τότε προς τη θάλασσα κατευθυνόμενος προς τον γκρεμό απειλώντας να αυτοκτονήσει. Συνελήφθη αρκετές ώρες αργότερα. Δράστης και θύμα είχαν αποκτήσει μαζί τέσσερα παιδιά, το μεγαλύτερο των οποίων είναι 25 ετών.",https://www.kathimerini.gr/wp-content/uploads/2021/10/peripoliko-2-thumb-large-2-thumb-large-3.jpg?v=1635566797,,2021,10,30
https://www.kathimerini.gr/society/561562000/gynaikoktonia-stin-ierapetra-sto-nosokomeio-o-syzygoktonos-elixan-oi-diapragmateyseis/,Γυναικοκτονία στην Ιεράπετρα: Στο νοσοκομείο ο συζυγοκτόνος – Έληξαν οι διαπραγματεύσεις,2021-10-29,16:07:53,Κοινωνία,Newsroom,,"Μετά από 7 ώρες διαπραγματεύσεων ανάμεσα στον 54χρονο και τους αστυνομικούς ο συζυγοκτόνος πείστηκε να μην βάλει τέλος στη ζωή του, σύμφωνα με τοπικά ΜΜΕ. Το cretapost αναφέρει ο 54χρονος πλησίασε τους αστυνομικούς και τον μεγάλο του γιο, που βρισκόταν στο σημείο, και κατόπιν τον προσέγγισαν οι διασώστες του ΕΚΑΒ για να του δώσουν τις πρώτες βοήθειες εξαιτίας του τσουχτερού κρύου που κυριαρχεί στην περιοχή. Στη συνέχεια οδηγήθηκε στο ασθενοφόρο που τον μετέφερε, συνοδεία αστυνομικής δύναμης, στο νοσοκομείο της Ιεράπετρας. Υπενθυμίζεται ότι το πρωί δολοφόνησε με την χρήση μαχαιριού την 48χρονη σύζυγο του και μητέρα τεσσάρων παιδιών και στην συνέχεια ανέβηκε σε ψηλό σημείο απειλώντας ότι θα αυτοκτονήσει. Απόλυτα ψύχραιμος εμφανίστηκε αμέσως μετά την δολοφονία της πρώην συζύγου του, ο 54χρονος. Σύμφωνα με τη μαρτυρία της διευθύντριας του ξενοδοχείου, όπου έγινε η άγρια δολοφονία, ο δράστης ήταν απόλυτα ψύχραιμος, ενώ είχε προαναγγείλει την πρόθεσή του να την σκοτώσει. Σύμφωνα με το cretapost, η 48χρονη έφυγε το πρωί από το σπίτι όπου έμενε με το νέο της σύντροφο στην Ιεράπετρα για να πάει σε ξενοδοχείο στην περιοχή της Περιστεράς, προκειμένου να κάνει ένα δοκιμαστικό για να πιάσει δουλειά. «Η κοπέλα ήρθε το πρωί να κάνει δοκιμαστικά για να δούμε αν θα την πάρουμε του χρόνου. Αυτός, όπως μάθαμε, την ακολούθησε από το σπίτι της. Η μητέρα μου βρισκόταν στο πάρκινγκ όταν η κοπέλα έφτασε στο ξενοδοχείο, συνοδευόμενη από τον φίλο της. Ο φίλος της έφυγε και στη συνέχεια η 48χρονη μπήκε μέσα και πλησίασε την μητέρα μου. Εκείνη την ώρα μπαίνει αυτός με τη μηχανή του μέσα στο πάρκινγκ και την εμβολίζει, την ρίχνει κάτω. Σηκώνεται η Νεκταρία και η μητέρα μου φεύγει για να πάει να τηλεφωνήσει στην αστυνομία. Όταν επέστρεψε η μητέρα μου είδε τον 54χρονο πάλι στο πάρκινγκ απόλυτα ψύχραιμο. Εκείνη δεν γνώριζε ότι λίγα δευτερόλεπτα πριν την είχε σκοτώσει. Και του λέει “Πού είναι η …; Τί της έκανες;” και της απαντά “Είχαμε προηγούμενα” και φεύγει», ανέφερε μιλώντας στο cretapost, η διευθύντρια του ξενοδοχείου. «Στην είσοδο δεν έπαιρνε μπροστά η μηχανή του. Την παρατάει και φεύγει με τα πόδια και πάει στο δίπλα χωράφι, που είναι γκρεμός. Εκεί απειλεί εδώ και τρεις ώρες να αυτοκτονήσει με τους αστυνομικούς να βρίσκονται στο σημείο», πρόσθεσε, περιγράφοντας τις επόμενες κινήσεις του δολοφόνου. Στο σημείο έσπευσε ειδικός διαπραγματευτής της Αστυνομίας που συνομιλούσε με τον άνδρα, ενώ επιστρατεύτηκε και ο γιος του ο οποίος επικοινώνησε μαζί του. Στην περιοχή βρέθηκε από νωρίς ασθενοφόρο και Πυροσβεστική, ενώ από θαλάσσης βρίσκεται σκάφος του Λιμενικού.  Το θύμα βρέθηκε νεκρό στις σκάλες κοντά στον χώρο της πισίνας. Ο 54χρονος επιχείρησε να φύγει με τη μοτοσικλέτα του, ωστόσο δεν τα κατάφερε γιατί το δίκυκλο δεν έπαιρνε μπροστά. Στράφηκε τότε προς τη θάλασσα κατευθυνόμενος προς τον γκρεμό απειλώντας να αυτοκτονήσει. Αξίζει να σημειωθεί ότι το ζευγάρι έχει τέσσερα παιδιά, το μεγαλύτερο των οποίων είναι 25 ετών. Σε κατάσταση σοκ βρίσκονται και οι συγγενείς του 54χρονου μετά την είδηση της άγριας δολοφονίας της 48χρονης Νεκταρίας. Μία ξαδέρφη του συζυγοκτόνου, μιλώντας στο cretapost, τόνισε ότι είχαν πάρει εδώ και κάποιο καιρό διαζύγιο, ωστόσο πρόσφατα ο 54χρονος έμαθε ότι διατηρούσε σχέση με φίλο του. «Χθες ο ξάδερφός μου έμαθε ότι η Νεκταρία είχε σχέση με τον επί 35 χρόνια επιστήθιο φίλο του. Μάλιστα, είδε και μία φωτογραφία που είχε ανεβάσει ο φίλος του μαζί με την πρώην σύζυγό του στα social media. Πιθανότατα αυτό τον εξόργισε και έκανε ότι έκανε», τόνισε η ξαδέρφη του δράστη. Η ίδια περιγράφει πως η σχέση του 54χρονου με τα παιδιά του είναι εξαιρετική, ενώ ο δράστης φαίνεται να έχει αδυναμία στον μεγαλύτερο γιο του. «Η σχέση με τα παιδιά του ήταν εξαιρετική. Ειδικά με τον μεγάλο του γιο που του είχε αδυναμία. Τώρα στις διαπραγματεύσεις που γίνονται για να μην βάλει τέλος στη ζωή του συμμετέχει και ο γιος του. Αν δεν συμμετείχε θεωρώ ότι ήδη θα είχε πέσει στο γκρεμό», είπε. με πληροφορίες από ΑΠΕ-ΜΠΕ, Cretapost, Cretalive, Ράδιο Λασίθι, Creta24",https://www.kathimerini.gr/wp-content/uploads/2021/10/creta2.jpg?v=1635512661,cretapost,2021,10,29
https://www.kathimerini.gr/society/561561856/gynaikoktonia-stin-ierapetra-synechizontai-oi-diapragmateyseis-gia-na-paradothei-o-drastis-apeilei-na-aytoktonisei-vinteo/,Γυναικοκτονία στην Ιεράπετρα: Συνεχίζονται οι διαπραγματεύσεις για να παραδοθεί ο δράστης – Απειλεί να αυτοκτονήσει (βίντεο),2021-10-29,13:59:49,Κοινωνία,Newsroom,,"Συνεχίζονται μέχρι αυτή την ώρα οι διαπραγματεύσεις μεταξύ αστυνομικών και του 54χρονου από την Ιεράπετρα που το πρωί δολοφόνησε με την χρήση μαχαιριού την 48χρονη σύζυγο του και μητέρα τεσσάρων παιδιών και στην συνέχεια ανέβηκε σε ψηλό σημείο απειλώντας ότι θα αυτοκτονήσει. Στο σημείο βρίσκεται ειδικός διαπραγματευτής της Αστυνομίας που συνομιλεί με τον άνδρα, ενώ επιστρατεύτηκε και ο γιος του ο οποίος επικοινώνησε μαζί του. Στην περιοχή βρίσκεται από νωρίς ασθενοφόρο και Πυροσβεστική, ενώ από θαλάσσης βρίσκεται σκάφος του Λιμενικού.  Το τραγικό περιστατικό συνέβη στην περιοχή Περιστερά της Ιεράπετρας. Σύμφωνα με τη μαρτυρία της διευθύντριας του ξενοδοχείου όπου έγινε η άγρια δολοφονία ο δράστης ήταν απόλυτα ψύχραιμος ενώ είχε προαναγγείλει την πρόθεσή του να την σκοτώσει. Η 48χρονη, με καταγωγή από τις Μοίρες, έφυγε το πρωί από το σπίτι όπου έμενε με το νέο της σύντροφο στην Ιεράπετρα για να πάει στο ξενοδοχείο στην περιοχή της Περιστεράς προκειμένου να κάνει ένα δοκιμαστικό για να πιάσει δουλειά. Η διευθύντρια του ξενοδοχείου δήλωσε ότι τότε είδε με την μητέρα της τον άνδρα να έρχεται και να τη χτυπά: «Εκείνη την ώρα μπαίνει αυτός με τη μηχανή του μέσα στο πάρκινγκ και την εμβολίζει, την ρίχνει κάτω. Σηκώνεται η […], και η μητέρα μου φεύγει για να πάει να τηλεφωνήσει στην αστυνομία. Όταν επέστρεψε η μητέρα μου είδε τον 54χρονο πάλι στο πάρκινγκ απόλυτα ψύχραιμο. Εκείνη δεν γνώριζε ότι λίγα δευτερόλεπτα πριν την είχε σκοτώσει. Και του λέει, “Πού είναι η …; Τι της έκανες;” και της απαντά “είχαμε προηγούμενα” και φεύγει», ανέφερε μιλώντας στο cretapost, η διευθύντρια του ξενοδοχείου. Το θύμα βρέθηκε νεκρό στις σκάλες κοντά στον χώρο της πισίνας. Ο 54χρονος επιχείρησε να φύγει με τη μοτοσικλέτα του, ωστόσο δεν τα κατάφερε γιατί το δίκυκλο δεν έπαιρνε μπροστά. Στράφηκε τότε προς τη θάλασσα κατευθυνόμενος προς τον γκρεμό απειλώντας να αυτοκτονήσει. Αξίζει να σημειωθεί ότι το ζευγάρι έχει τέσσερα παιδιά, το μεγαλύτερο των οποίων είναι 25 ετών. με πληροφορίες από ΑΠΕ-ΜΠΕ, Cretapost, Cretalive, Ράδιο Λασίθι, Creta24",https://www.kathimerini.gr/wp-content/uploads/2021/10/Capture-1054.jpg?v=1635505052,,2021,10,29
https://www.kathimerini.gr/society/561562210/gynaikoktonia-stin-ierapetra-sto-nosokomeio-o-54chronos-pos-peistike-na-paradothei/,Γυναικοκτονία στην Ιεράπετρα: Στο νοσοκομείο ο 54χρονος – Πώς πείστηκε να παραδοθεί,2021-10-29,19:08:19,Κοινωνία,Newsroom,,"Στα χέρια των Αρχών βρίσκεται ο 54χρονος από την Ιεράπετρα που το πρωί δολοφόνησε με μαχαίρι την 48χρονη πρώην σύζυγο και στη συνέχεια απειλούσε να βάλει τέλος στη ζωή του. Για περισσότερες από επτά ώρες, ο δράστης στεκόταν μπροστά σε γκρεμό και απειλούσε να αυτοκτονήσει, κρατώντας στα χέρια του και το μαχαίρι του εγκλήματος. Μετά από πολύωρες διαπραγματεύσεις, το ειδικό κλιμάκιο κατάφερε να τον προσεγγίσει και να τον πείσει να εισέλθει στο ασθενοφόρο του ΕΚΑΒ, το οποίον τον μετέφερε φρουρούμενο στο νοσοκομείο της περιοχής. Σύμφωνα με το πληροφορίες από μάρτυρες, τα τελευταία λεπτά της παράδοσης, δύο παράγοντες έπαιξαν τον ρόλο τους. Ο πρώτος ότι οι διαπραγματευτές είπαν ότι η 48χρονη ζει αλλά είναι στην εντατική, κάτι που τον έκανε να κάνει ένα βήμα πίσω, αλλά και ότι παράλληλα είχε αρχίσει να βρέχει. Διαβάστε ακόμη: Συνελήφθη ο 54χρονος ο συζυγοκτόνος Σύμφωνα με το τοπικό μέσο creta24, ο φερόμενος ως δράστης της στυγερής δολοφονίας παραμένει φρουρούμενος στο νοσοκομείο Ιεράπετρας, ενώ φέρει δύο τραύματα από μαχαίρι στο στήθος, ένα επιφανειακό και ένα λίγο πιο βαθύ. Μάλιστα, σύμφωνα με το ανακοινωθέν του νοσοκομείου, ο 54χρονος δεν έχει συνειδητοποιήσει ότι σκότωσε την 48χρονη πρώην σύζυγό του. Απόλυτα ψύχραιμος εμφανίστηκε αμέσως μετά την δολοφονία της πρώην συζύγου του, ο 54χρονος. Σύμφωνα με τη μαρτυρία της διευθύντριας του ξενοδοχείου, όπου έγινε η άγρια δολοφονία, ο δράστης ήταν απόλυτα ψύχραιμος, ενώ είχε προαναγγείλει την πρόθεσή του να την σκοτώσει. Σύμφωνα με το cretapost, η 48χρονη έφυγε το πρωί από το σπίτι όπου έμενε με το νέο της σύντροφο στην Ιεράπετρα για να πάει σε ξενοδοχείο στην περιοχή της Περιστεράς, προκειμένου να κάνει ένα δοκιμαστικό για να πιάσει δουλειά. Διαβάστε ακόμη: ΕΛΑΣ: Δεν είχε υπάρξει καταγγελία για τον 54χρονο «Η κοπέλα ήρθε το πρωί να κάνει δοκιμαστικά για να δούμε αν θα την πάρουμε του χρόνου. Αυτός, όπως μάθαμε, την ακολούθησε από το σπίτι της. Η μητέρα μου βρισκόταν στο πάρκινγκ όταν η κοπέλα έφτασε στο ξενοδοχείο, συνοδευόμενη από τον φίλο της. Ο φίλος της έφυγε και στη συνέχεια η 48χρονη μπήκε μέσα και πλησίασε την μητέρα μου. Εκείνη την ώρα μπαίνει αυτός με τη μηχανή του μέσα στο πάρκινγκ και την εμβολίζει, την ρίχνει κάτω. Σηκώνεται η Νεκταρία και η μητέρα μου φεύγει για να πάει να τηλεφωνήσει στην αστυνομία. Όταν επέστρεψε η μητέρα μου είδε τον 54χρονο πάλι στο πάρκινγκ απόλυτα ψύχραιμο. Εκείνη δεν γνώριζε ότι λίγα δευτερόλεπτα πριν την είχε σκοτώσει. Και του λέει “Πού είναι η …; Τί της έκανες;” και της απαντά “Είχαμε προηγούμενα” και φεύγει», ανέφερε μιλώντας στο cretapost, η διευθύντρια του ξενοδοχείου. «Στην είσοδο δεν έπαιρνε μπροστά η μηχανή του. Την παρατάει και φεύγει με τα πόδια και πάει στο δίπλα χωράφι, που είναι γκρεμός. Εκεί απειλεί εδώ και τρεις ώρες να αυτοκτονήσει με τους αστυνομικούς να βρίσκονται στο σημείο», πρόσθεσε, περιγράφοντας τις επόμενες κινήσεις του δολοφόνου. Στο σημείο έσπευσε ειδικός διαπραγματευτής της Αστυνομίας που συνομιλούσε με τον άνδρα, ενώ επιστρατεύτηκε και ο γιος του ο οποίος επικοινώνησε μαζί του. Στην περιοχή βρέθηκε από νωρίς ασθενοφόρο και Πυροσβεστική, ενώ από θαλάσσης έσπευσε σκάφος του Λιμενικού.  Αξίζει να σημειωθεί ότι το ζευγάρι έχει τέσσερα παιδιά, το μεγαλύτερο των οποίων είναι 25 ετών. Σε κατάσταση σοκ βρίσκονται και οι συγγενείς του 54χρονου μετά την είδηση της άγριας δολοφονίας της 48χρονης Νεκταρίας. Μία ξαδέρφη του συζυγοκτόνου, μιλώντας στο cretapost, τόνισε ότι είχαν πάρει εδώ και κάποιο καιρό διαζύγιο, ωστόσο πρόσφατα ο 54χρονος έμαθε ότι διατηρούσε σχέση με φίλο του. «Χθες ο ξάδερφός μου έμαθε ότι η Νεκταρία είχε σχέση με τον επί 35 χρόνια επιστήθιο φίλο του. Μάλιστα, είδε και μία φωτογραφία που είχε ανεβάσει ο φίλος του μαζί με την πρώην σύζυγό του στα social media. Πιθανότατα αυτό τον εξόργισε και έκανε ότι έκανε», τόνισε η ξαδέρφη του δράστη. Η ίδια περιγράφει πως η σχέση του 54χρονου με τα παιδιά του είναι εξαιρετική, ενώ ο δράστης φαίνεται να έχει αδυναμία στον μεγαλύτερο γιο του. «Η σχέση με τα παιδιά του ήταν εξαιρετική. Ειδικά με τον μεγάλο του γιο που του είχε αδυναμία. Τώρα στις διαπραγματεύσεις που γίνονται για να μην βάλει τέλος στη ζωή του συμμετέχει και ο γιος του. Αν δεν συμμετείχε θεωρώ ότι ήδη θα είχε πέσει στο γκρεμό», είπε. Τελευταίες ειδήσεις Με πληροφορίες από ΑΠΕ-ΜΠΕ, Cretapost, Cretalive, Ράδιο Λασίθι, Creta24",https://www.kathimerini.gr/wp-content/uploads/2021/10/EGKLHMA-IERAPETRA-DOLOFONOS.jpg?v=1635523690,Φωτ. Cretapost.gr,2021,10,29
https://www.kathimerini.gr/society/561562396/elas-gia-gynaikoktonia-stin-ierapetra-den-eiche-yparxei-kataggelia-gia-ton-54chrono/,ΕΛΑΣ για γυναικοκτονία στην Ιεράπετρα: «Δεν είχε υπάρξει καταγγελία για τον 54χρονο»,2021-10-29,22:37:57,Κοινωνία,Newsroom,"Δεν είχε υπάρξει καμία καταγγελία σε βάρος του 54χρονου από την Ιεράπετρα που που δολοφόνησε με μαχαίρι την πρώην σύζυγό του, αναφέρει η ΕΛΑΣ","Δεν είχε υπάρξει καμία καταγγελία σε βάρος του 54χρονου από την Ιεράπετρα που δολοφόνησε με μαχαίρι την πρώην σύζυγό του, σημειώνει σε ανακοίνωσή της η ΕΛΑΣ, μετά από δημοσιεύματα που ανέφεραν ότι η γυναίκα τον είχε καταγγείλει στην Αστυνομία, χωρίς ωστόσο να του γίνει κάποια σύσταση. Αναλυτικά η ανακοίνωση: «Σχετικά με δημοσιεύματα που αναπαράγονται σε διάφορα μέσα και στο διαδίκτυο αναφορικά με την υπόθεση ανθρωποκτονίας που έλαβε χώρα στο νομό Λασιθίου, από την Γενική Περιφερειακή Αστυνομική Διεύθυνση Κρήτης, ανακοινώνεται ότι: Σε καμία αστυνομική Υπηρεσία του ανωτέρω νομού, δεν είχε καταγραφεί ή καταγγελθεί οτιδήποτε, σε βάρος του εμπλεκόμενου ημεδαπού, που να σχετίζεται με την υπόθεση». Ο 54χρονος βρίσκεται πλέον στα χέρια των Αρχών. Σημειώνεται ότι αφού δολοφόνησε τη σύζυγό του, στεκόταν για περισσότερες από επτά ώρες μπροστά σε γκρεμό και απειλούσε να αυτοκτονήσει, κρατώντας στα χέρια του και το μαχαίρι του εγκλήματος. Μετά από πολύωρες διαπραγματεύσεις, το ειδικό κλιμάκιο κατάφερε να τον προσεγγίσει και να τον πείσει να εισέλθει στο ασθενοφόρο του ΕΚΑΒ, το οποίον τον μετέφερε φρουρούμενο στο νοσοκομείο της περιοχής.",https://www.kathimerini.gr/wp-content/uploads/2021/10/police-cretapost.jpg?v=1635536259,Φωτ. Cretapost,2021,10,29
https://www.kathimerini.gr/society/561473575/thessaloniki-ston-eisaggelea-o-48chronos-gia-ti-dolofonia-tis-syntrofoy-toy/,Γυναικοκτονία στη Θεσσαλονίκη: «Εκλιπαρούσε να μην τη σκοτώσει» – Στον εισαγγελέα ο 48χρονος,2021-08-24,08:05:31,Κοινωνία,Newsroom,,"Στον εισαγγελέα ποινικής δίωξης θα οδηγηθεί ο άνδρας που προσήχθη και συνελήφθη για τη δολοφονία της 56χρονης συντρόφου του, το μεσημέρι της Δευτέρας, μέσα στο διαμέρισμά της, στην Ανάληψη Θεσσαλονίκης. Πρόκειται για 48χρονο, με καταγωγή από τη Γεωργία, εις βάρος του οποίου αστυνομικοί της Δίωξης Εγκλημάτων Κατά Ζωής, αφού τον εξέτασαν, σχημάτισαν δικογραφία για ανθρωποκτονία εκ προθέσεως. Οι έρευνες των αστυνομικών επικεντρώθηκαν από την πρώτη στιγμή γύρω από το πρόσωπό του, καθώς υπήρχαν μαρτυρίες γειτόνων που τον είδαν να εγκαταλείπει το σπίτι της άτυχης γυναίκας με αιματοβαμμένα χέρια και ρούχα. Οι ίδιες μαρτυρίες ανέφεραν πως άκουσαν το ζευγάρι να καβγαδίζει, με την 56χρονη, που κατάγεται επίσης από τη Γεωργία, να εκλιπαρεί να μην τη σκοτώσει. Το ζευγάρι φέρεται να αντιμετώπιζε το τελευταίο διάστημα προβλήματα στη σχέση του και είχε συχνά καβγάδες και εντάσεις. Η σορός της γυναίκας εντοπίστηκε μέσα σε λίμνη αίματος, στο ημιώροφο διαμέρισμα όπου διέμενε επί της οδού Γραβιάς 47. Έφερε πολλαπλά χτυπήματα, πιθανότατα από αιχμηρό αντικείμενο, τα οποία αποδείχθηκαν θανατηφόρα. Η ΕΛ.ΑΣ. ειδοποιήθηκε μετά τη 1.30 το μεσημέρι, από περίοικο, κι έσπευσε στην περιοχή, την οποία και απέκλεισε για να ξεκινήσουν οι έρευνες. Ο φερόμενος ως δράστης φαίνεται πως κλείδωσε το σπίτι κατά την αποχώρησή του και εντοπίστηκε λίγες ώρες αργότερα στην περιοχή Καραμπουρνάκι, στην Καλαμαριά, ύστερα από ανθρωποκυνηγητό που εξαπέλυσε η ΕΛ.ΑΣ. Πηγή: ΑΠΕ-ΜΠΕ",https://www.kathimerini.gr/wp-content/uploads/2021/08/3241151-1.jpg?v=1629781494,Φωτ. ΙΝΤΙΜΕ,2021,8,24
https://www.kathimerini.gr/society/561473257/nea-gynaikoktonia-i-enati-stin-ellada-mesa-sto-2021/,"Νέα γυναικοκτονία, η ένατη στην Ελλάδα μέσα στο 2021",2021-08-24,08:30:00,Κοινωνία,Newsroom,,"Συγκλονίζει η νέα δολοφονία γυναίκας μέσα στο σπίτι της, με τον σύντροφό της να είναι ύποπτος για την τέλεση του εγκλήματος. Συγκεκριμένα, χθες το μεσημέρι, στις 13.20, η Aμεση Δράση στη Θεσσαλονίκη ειδοποιήθηκε για φασαρία σε διαμέρισμα επί της οδού Γραβιάς. Στον χώρο βρέθηκε νεκρή μια 50χρονη γυναίκα, γεωργιανής καταγωγής. Κλήθηκε το ΕΚΑΒ, όμως η άτυχη γυναίκα είχε καταλήξει. Οι γείτονες είπαν πως άκουσαν νωρίτερα έντονο καβγά του θύματος με τον ομοεθνή σύντροφό της, ο οποίος είχε απομακρυνθεί από το σημείο και αναζητείται τώρα από την Αστυνομία ως ύποπτος. Σύμφωνα με δημοσίευμα της τοπικής ιστοσελίδας Thestival.gr, γείτονες της δολοφονημένης γυναίκας είπαν πως την άκουσαν να φωνάζει «σε παρακαλώ μη με σκοτώσεις», ενώ αργότερα άκουσαν γδούπους και χτυπήματα, που προφανώς απέβησαν μοιραία. Την προανάκριση για το περιστατικό έχει αναλάβει το Τμήμα Εγκλημάτων κατά Ζωής της Διεύθυνσης Ασφαλείας Θεσσαλονίκης. Από αστυνομικές πηγές σημειώνεται πως γίνεται μεγάλη προσπάθεια για τον εντοπισμό του βασικού υπόπτου, του συντρόφου της δολοφονημένης. Το τραγικό αυτό συμβάν καταγράφεται ως η ένατη γυναικοκτονία στην Ελλάδα εντός του 2021, πάνω από μία κάθε μήνα, ένας πραγματικά τρομερός απολογισμός. Αποκαλυπτικά της έντασης του προβλήματος της έμφυλης βίας είναι τα στοιχεία της Ελληνικής Αστυνομίας, σύμφωνα με τα οποία το πρώτο 15νθήμερο του Αυγούστου οι αρμόδιες υπηρεσίες διαχειρίστηκαν συνολικά 554 καταγγελίες για περιστατικά ενδοοικογενειακής βίας σε όλη την επικράτεια. Μάλιστα, στο πλαίσιο αυτό, αρμόδια αστυνομικά στελέχη προχώρησαν στη σύλληψη συνολικά 332 ατόμων για παραβάσεις της νομοθεσίας για την ενδοοικογενειακή βία, σχηματίζοντας σχετικές δικογραφίες αυτόφωρης διαδικασίας. Οι υπόλοιπες περιπτώσεις οδηγήθηκαν σε τακτική δικάσιμο. Σημειώνεται πως η ενδοοικογενειακή βία είναι ένα έγκλημα που διώκεται αυτεπάγγελτα και τιμωρείται από τις διατάξεις του Ν. 3500/2006, ενώ έχει συγκροτηθεί και το Τμήμα Αντιμετώπισης Ενδοοικογενειακής Βίας του αρχηγείου Ελληνικής Αστυνομίας. Σε σχετική ανακοίνωση της ΕΛ.ΑΣ. σημειώνεται πως η υπηρεσία διερευνά κάθε καταγγελία και διαχειρίζεται κάθε περιστατικό ενδοοικογενειακής βίας και ενημερώνει τις αρμόδιες δικαστικές αρχές, ενώ παράλληλα παρέχει κατευθύνσεις και πληροφορίες στα θύματα για την αναζήτηση δομών στέγασης, ιατροφαρμακευτικής περίθαλψης, ψυχοκοινωνικής και νομικής υποστήριξης. Δίνοντας μια συνολικότερη εικόνα για το εύρος του φαινομένου της ενδοοικογενειακής βίας το 2020, ο υφυπουργός Προστασίας του Πολίτη, Λευτέρης Οικονόμου, με έγγραφό του στο πλαίσιο του κοινοβουλευτικού ελέγχου (ερώτηση Γιώργου Καμίνη από το Κίνημα Αλλαγής) ανέφερε πως το 2020 η ΕΛ.ΑΣ. διαχειρίστηκε 5.413 περιστατικά έμφυλης βίας μέσα στην οικογένεια, με αποτέλεσμα να προχωρήσει στη σύλληψη 2.214 ατόμων, χωρίς όμως να υπάρχει εικόνα για την παραπέρα πορεία των υποθέσεων.",https://www.kathimerini.gr/wp-content/uploads/2021/08/DOC-20210823-15298224.jpg?v=1629763089,Οι γείτονες είπαν πως πριν από τη δολοφονία άκουσαν έντονο καβγά του θύματος με τον σύντροφό της. (Φωτ. INTIME NEWS),2021,8,24
https://www.kathimerini.gr/society/561473113/gynaikoktonia-sti-thessaloniki-sta-cheria-tis-astynomias-o-feromenos-os-drastis/,Γυναικοκτονία στη Θεσσαλονίκη: Στα χέρια της αστυνομίας ο φερόμενος ως δράστης,2021-08-23,20:49:04,Κοινωνία,Newsroom,"Συνελήφθη ο Γεωργιανός υπήκοος, ο οποίος φέρεται το μεσημέρι να δολοφόνησε την 55χρονη σύντροφό του μέσα στο διαμέρισμά της, στην οδό Γραβιάς, στη Θεσσαλονίκη","Συνελήφθη το βράδυ της Δευτέρας ο Γεωργιανός υπήκοος, ο οποίος φέρεται το μεσημέρι να δολοφόνησε την 55χρονη σύντροφό του -που επίσης κατάγεται από τη Γεωργία- μέσα στο διαμέρισμά της, στην οδό Γραβιάς, στην ανατολική Θεσσαλονίκη. Βάσει πληροφοριών του Thestival.gr, ο 55χρονος άνδρας εντοπίστηκε κοντά στον Ναυτικό Όμιλο Θεσσαλονίκης, στην Καλαμαριά. Προηγήθηκε ανθρωποκυνηγητό της ΕΛ.ΑΣ. Κατά το ThessToday.gr, ο άνδρας είχε πηδήξει από το μπαλκόνι του διαμερίσματος, προκειμένου να διαφύγει. Περίοικοι, σύμφωνα με το Αθηναϊκό – Μακεδονικό Πρακτορείο Ειδήσεων, φέρεται να είχαν καταθέσει σε αστυνομικούς ότι είδαν τον άνδρα να εγκαταλείπει την πολυκατοικία με αιματοβαμμένα ρούχα. Οι ίδιες μαρτυρίες ανέφεραν πως άκουσαν το ζευγάρι να καβγαδίζει, με την 55χρονη να εκλιπαρεί να μην την σκοτώσει. Κατά τις ίδιες μαρτυρίες, η σχέση του ζεύγους φέρεται να περνούσε κρίση τον τελευταίο καιρό, ενώ μόλις λίγες μέρες νωρίτερα ο ίδιος άνδρας φαίνεται ότι είχε προκαλέσει επεισόδιο έξω από το σπίτι της γυναίκας. Έπειτα από αυτές τις μαρτυρίες, οι έρευνες των αρχών επικεντρώθηκαν γύρω από το πρόσωπο του 55χρονου. Υπενθυμίζεται ότι η σορός της γυναίκας εντοπίστηκε μέσα στο διαμέρισμα όπου διέμενε. Η ΕΛ.ΑΣ. ειδοποιήθηκε από περίοικο σπεύδοντας στην περιοχή, την οποία και απέκλεισε για να ξεκινήσουν οι έρευνες. Με πληροφορίες από thesstoday.gr, thestival.gr, ΑΠΕ-ΜΠΕ Τελευταίες ειδήσεις",https://www.kathimerini.gr/wp-content/uploads/2021/08/3241148.jpg?v=1629740896,Φωτ. ΙΝΤΙΜΕ/ ΠΑΠΑΝΙΚΟΣ ΓΙΑΝΝΗΣ,2021,8,23
https://www.kathimerini.gr/society/561459976/gynaikoktonia-sti-larisa-proyfylakisteos-o-54chronos-syzygoktonos/,Γυναικοκτονία στη Λάρισα: Προφυλακιστέος ο 54χρονος συζυγοκτόνος,2021-08-06,23:28:39,Κοινωνία,Newsroom,Ο δράστης μεταφέρεται στις φυλακές Λάρισας προσωρινά,"Προφυλακιστέος κρίθηκε μετά την απολογία του ο 54χρονος συζυγοκτόνος, που δολοφόνησε τη γυναίκα του με οκτώ σφαίρες στη Σωτηρίτσα Λάρισας. Ο δράστης μεταφέρεται στις φυλακές Λάρισας προσωρινά, ενώ αναμένεται να μετακινηθεί σε άλλο σωφρονιστικό κατάστημα. Υπενθυμίζεται ότι το άγριο έγκλημα σημειώθηκε σημερα το πρωί μέσα σε κατάστημα στην περιοχή της Σωτηρίτσας στα παράλια του νομού Λάρισας, που ανήκει σε συγγενικό πρόσωπο του θύματος. Το θύμα εργαζόταν στο συγκεκριμένο κατάστημα εστίασης, κατά τις ίδιες πληροφορίες. Σημειώνεται πως ο δράστης, μετά το αποτρόπαιο έγκλημα, τηλεφώνησε στις αστυνομικές Αρχές και ομολόγησε την πράξη του. «Βολές σε καίρια σημεία στο θώρακα, αλλά και μια βολή στο κεφάλι από περίστροφο, δέχθηκε η 43χρονη», δήλωσε η ιατροδικαστής Ρουμπίνη Λεοντάρη από το σημείο του εγκλήματος όπου βρίσκεται. Όπως τόνισε η κ. Λεοντάρη, μιλώντας στο ΑΠΕ-ΜΠΕ, η βολή στο κεφάλι της 43χρονης έχει τεράστιο ενδιαφέρον και εξετάζεται το ενδεχόμενο να πρόκειται για «χαριστική βολη». Με πληροφορίες από ΑΠΕ -ΜΠΕ",https://www.kathimerini.gr/wp-content/uploads/2021/08/peripoliko-intime-25-960x600-1.jpg?v=1628158833,Φωτ. ΙΝΤΙΜΕ,2021,8,6
https://www.kathimerini.gr/society/561458203/gynaikoktonia-sti-larisa-ayrio-i-apologia-toy-54chronoy/,Γυναικοκτονία στη Λάρισα: Αύριο η απολογία του 54χρονου,2021-08-05,13:20:45,Κοινωνία,Newsroom,,"Αύριο αναμένεται να απολογηθεί ο 54χρονος που πυροβόλησε και σκότωσε τη 43χρονη σύζυγό του στη Σωτηρίτσα Λάρισας. 54χρονος συζυγοκτόνος οδηγήθηκε για να απολογηθεί την Τετάρτη στον ανακριτή, στο Δικαστικό Μέγαρο Λάρισας, από τον οποίο έλαβε τη σχετική προθεσμία. Υπενθυμίζεται ότι το άγριο έγκλημα σημειώθηκε σημερα το πρωί μέσα σε κατάστημα στην περιοχή της Σωτηρίτσας στα παράλια του νομού Λάρισας, που ανήκει σε συγγενικό πρόσωπο του θύματος. Το θύμα εργαζόταν στο συγκεκριμένο κατάστημα εστίασης, κατά τις ίδιες πληροφορίες. Σημειώνεται πως ο δράστης, μετά το αποτρόπαιο έγκλημα, τηλεφώνησε στις αστυνομικές Αρχές και ομολόγησε την πράξη του. «Βολές σε καίρια σημεία στο θώρακα, αλλά και μια βολή στο κεφάλι από περίστροφο, δέχθηκε η 43χρονη», δήλωσε η ιατροδικαστής Ρουμπίνη Λεοντάρη από το σημείο του εγκλήματος όπου βρίσκεται. Όπως τόνισε η κ. Λεοντάρη, μιλώντας στο ΑΠΕ-ΜΠΕ, η βολή στο κεφάλι της 43χρονης έχει τεράστιο ενδιαφέρον και εξετάζεται το ενδεχόμενο να πρόκειται για «χαριστική βολη». Με πληροφορίες από ΑΠΕ -ΜΠΕ",https://www.kathimerini.gr/wp-content/uploads/2021/08/peripoliko-intime-25-960x600-1.jpg?v=1628158833,Φωτ. ΙΝΤΙΜΕ,2021,8,5
https://www.kathimerini.gr/society/561456004/gynaikoktonia-sti-dafni-tholose-to-myalo-giati-me-apatoyse-ischyristike-o-drastis/,Γυναικοκτονία στη Δάφνη: «Θόλωσε το μυαλό γιατί με απατούσε» ισχυρίστηκε ο δράστης,2021-08-03,19:26:13,Κοινωνία,Newsroom,,"Προφυλακιστέος κρίθηκε ο συζυγοκτόνος της Δάφνης, ο οποίος ισχυρίστηκε ότι «θόλωσε το μυαλό του» και επιχείρησε να επιρρίψει ευθύνες στο θύμα, υποστηρίζοντας ότι τον απατούσε. Με το οκτασέλιδο απολογητικό υπόμνημα του, επιβεβαίωσε όσα ανέφερε κατά την προανακριτική του απολογία και εν συνεχεία αρνήθηκε ότι είναι ζηλόφθονας και ότι υπήρξε δράστης ενδοοικογενειακής βίας, ενώ ανέφερε ότι οι καταθέσεις των γειτόνων του επί του θέματος αυτού, είναι αντιφατικές. Στο υπόμνημά του, μεταξύ των άλλων, αναφέρει: «Θέλω να τονίσω πως είμαι συντετριμμένος, ‘διαλυμένος’ ψυχικά και μετανιωμένος γι’ αυτό που έπραξα, από το επόμενο κιόλας δευτερόλεπτο, δι’ ον λόγο και εμφανίστηκα στο κατά τόπον αρμόδιο Αστυνομικό Τμήμα, όπου εξιστόρησα με κάθε λεπτομέρεια τι είχε συμβεί. Απολογούμαι, όχι μόνο στην υμέτερη αρχή Σας, αλλά κυρίως στους γονείς της συζύγου μου και κυρίως το μοναχοπαίδι μας» επισημαίνεται στο υπόμνημα. σε μια προσπάθεια να καταδείξει ότι ενήργησε εν βρασμό, ανέφερε στον ανακριτή ότι δεν σκεφτόταν λογικά: «Δεν έπρεπε να ενεργήσω έτσι. Δεν ήξερα τι έκανα, θόλωσα! Άκουγα τις καταγραφές όπου αποτυπώνονται οι εξωσυζυγικές ερωτικές πράξεις της συζύγου μου, όχι απλώς στην κατοικία μας, αλλά στο δωμάτιο του παιδιού μας και προσπαθούσα να συνειδητοποιήσω, χωρίς να μπορώ, τι είχε συμβεί. Το άκουγα και αισθανόμουν μια ζάλη, ότι είχα αρχίσει να τρελαίνομαι, χωρίς να μπορώ να το περιγράψω ακριβώς με λόγια». Σημειώνεται ότι επιχείρησε να επιρρίψει και ευθύνες στην σύζυγό του, υποστηρίζοντας ότι διατηρούσε εξωσυζυγική σχέση, προσκομίζοντας στον ανακριτή ένα stick USB με συνομιλίες της συζύγου του με τρίτο πρόσωπο, στις οποίες – σύμφωνα με εκείνον – αποδεικνύονται οι ισχυρισμοί του περί ερωτικών σχέσεων της γυναίκας του. Συγκεκριμένα, ανέφερε: «Με τη σύζυγό μου διαπληκτίστηκαμε πριν την σκοτώσω και δεν την σκότωσα αιφνίδια στον ύπνο. Αυτό προκύπτει, τόσο από την ώρα που έλαβε χώρα το συμβάν, όσο και από τα ρούχα που φορούσε, αλλά και από το γεγονός ότι μου επιτέθηκε στην μύτη και στην αριστερή πλευρά του σώματος μου, όταν με χτύπησε και με γρατζούνισε. Τούτο προκύπτει, τόσο από την εμφάνιση μου ενώπιον σας, όσο και από σχετικές φωτογραφίες που προσκομίζω». Από την προανάκριση, ο κατηγορούμενος είχε υποστηρίξει ότι πριν από ενάμιση περίπου μήνα η συμπεριφορά της συζύγου του άλλαξε και του είχε ζητήσει να χωρίσουν. Ο ίδιος σταδιακά κατάλαβε πως «υπήρχε μία διαφορά στη συμπεριφορά της 31χρονης, η οποία μιλούσε συνεχώς στο κινητό της και σε εφαρμογές κοινωνικής δικτύωσης, πράγμα για το οποίο τσακωνόντουσαν συνεχώς», αναφέροντας: «Την 11η Ιουλίου 2021 μαλώσαμε πολύ άσχημα. Εγώ μόλις είχα γυρίσει από το δουλειά με το παιδί και όταν μπήκα στο σπίτι εκείνη ήταν στο υπνοδωμάτιο του παιδιού με κλειδωμένη πόρτα. Τη ρώτησα για ποιο λόγο το κάνει αυτό και εκείνη μου αποκρίθηκε ‘ό,τι θέλω θα κάνω, δεν δίνω λογαριασμό σε κανέναν’. Κατά τον διαπληκτισμό, αυτή μου φώναξε ‘είσαι άχρηστος, δεν είσαι άντρας, είσαι γυναικούλα, κρύβεσαι πίσω από τον μπαμπά και τη μαμά’ ενώ κινήθηκε επιθετικά προς το μέρος μου. Εγώ την έσπρωξα προς του εσωτερικό του δωματίου και έπεσε στο πάτωμα. Εκνευρίστηκε, σηκώθηκε και στο διάδρομο με χτύπησε στο πρόσωπο, το οποίο στη συνέχεια έπραξα και εγώ». Χρειάστηκε να παρέμβει ο γιος τους, όπως λέει, προκειμένου να ηρεμήσουν τα πνεύματα, ωστόσο κατά τον κατηγορούμενο, μετά από πέντε μέρες εκείνη του επιτέθηκε ξανά. Στη συνέχεια, ο ίδιος, με συμβουλή ιδιωτικού ντετέκτιβ, τοποθέτησε μηχάνημα καταγραφής φωνής στο δωμάτιο του παιδιού του, ώστε να παρακολουθεί τις συζητήσεις που έκανε η γυναίκα του όταν εκείνος έλειπε. Από τις συνομιλίες, σύμφωνα με το υπόμνημα, κατάλαβε ότι η γυναίκα του διατηρούσε εξωσυζυγική σχέση, καθώς και ότι εκείνη δαπανούσε χρήματα για να αγοράζει δώρα για τον φίλο της. Σύμφωνα πμε την απολογία του «μου γύρισε το μυαλό με αυτά που είχα ακούσει. Πήγα στην κουζίνα, πήρα ένα μαχαίρι από το συρτάρι, μεγάλο, καφέ και πήγα προς το δωμάτιο του γιου μας. Η πόρτα ήταν ξεκλείδωτη, καθώς άκουσα τη συμβουλή του πεθερού μου, και 15 μέρες πριν είχα αφαιρέσει τα κλειδιά από την πόρτα της για να μην κλειδώνεται μέσα. Όταν πήρα το μαχαίρι με το δεξί χέρι μπήκα στο δωμάτιο της, εκείνη κοιμόταν ανάσκελα και απευθείας όρμηξα πάνω της, ξάπλωσα πάνω της και την κάρφωσα με τη μύτη του μαχαιριού μία φορά στο λαιμό. Εκείνη τότε ξύπνησε άρχισε να φωνάζει ‘πεθαίνω’, με το αριστερό χέρι της έκλεισα το στόμα. Έτσι όπως είχα το χέρι μου στο στόμα, ο αριστερός μου αντίχειρας μπήκε στο στόμα της και εκείνη με δάγκωσε. Τότε τράβηξα προς τα έξω το μαχαίρι και την κάρφωσα άλλη μία φορά με τον ίδιο ακριβώς τρόπο. Ξανά έβγαλα το μαχαίρι, το άφησα αριστερά από το κεφάλι της και με τα δύο μου χέρια της έκλεισα το στόμα γιατί φώναζε. Μετά από περίπου 1 λεπτό εκείνη σταμάτησε να αντιστέκεται και να φωνάζει. Σηκώθηκα, πήγα στο μπάνιο γιατί ήμουν γεμάτος αίματα. Φορούσα μια κοντομάνικη μπλούζα με ρίγες, την έβγαλα και την πέταξα στο καλάθι με τα άπλυτα. Ξέπλυνα στο νιπτήρα τα χέρια μου και το πρόσωπο, φόρεσα τα ρούχα που φοράω τώρα και έκλεισα την πόρτα του δωματίου». Tελευταίες ειδήσεις ",https://www.kathimerini.gr/wp-content/uploads/2021/08/3230779.jpg?v=1628007678,Φωτ. ΙΝΤΙΜΕ,2021,8,3
https://www.kathimerini.gr/society/561455692/gynaikoktonia-sti-dafni-profylakisteos-o-39chronos/,Γυναικοκτονία στη Δάφνη: Προφυλακιστέος ο 39χρονος,2021-08-03,15:47:09,Κοινωνία,Newsroom,Κατά την προσαγωγή του στο γραφείο του ανακριτή τον λίντσαραν 10 περίπου συγγενείς της άτυχης γυναίκας,"Προσωρινά κρατούμενος κρίθηκε με απόφαση ανακριτή και εισαγγελέα, ο 39χρονος καθ’ ομολογίαν συζυγοκτόνος της Δάφνης, μετά την απολογία του. Το πρωί ο 39χρονος, αλβανικής καταγωγής, προσήχθη στον 12ο τακτικό ανακριτή προκειμένου να απολογηθεί για την δολοφονία της 31χρονης γυναίκας του. Σε βάρος του, ο εισαγγελέας έχει ασκήσει ποινική δίωξη για ανθρωποκτονία με δόλο σε ήρεμη ψυχική κατάσταση και για παράνομη οπλοφορία- οπλοχρησία σε βάρος της συζύγου του. Πάντως, σύμφωνα με πληροφορίες, ο κατηγορούμενος κατά την απολογία του στον ανακριτή άλλαξε γραμμή σε σχέση με όσα είπε στην προανακριτική του κατάθεση στους αστυνομικούς. Σήμερα, υποστήριξε ότι η σύζυγός του δεν κοιμόταν όταν της επιτέθηκε με το μαχαίρι. Επίσης ισχυρίστηκε ότι υπάρχει πειστήριο που δείχνει ότι το θύμα είχε εξωσυζυγική σχέση. Σημειώνεται ότι κατά την προσαγωγή του καθ΄ομολογία δράστη στο γραφείο του ανακριτή τον λίντσαραν 10 περίπου συγγενείς της άτυχης γυναίκας, οι οποίοι εκσφενδόνισαν μπουκάλια νερού και ποτήρια με καφέ. Δύο από τους συγγενείς επιχείρησαν να τον χτυπήσουν στο πρόσωπο με μπουνιά, όμως απέτρεψαν το γεγονός οι αστυνομικοί που τον συνόδευαν. Παράλληλα, οι συγγενείς επιχείρησαν να μπουν μέσα στο κτίριο όπου βρίσκεται το γραφείο του ανακριτή αλλά οι αστυνομικοί τους εμπόδισαν. Το μεσημέρι οι αστυνομικοί έβγαλαν τον κατηγορούμενο από τα κρατητήρια του κτιρίου 9 στα δικαστήρια της πρώην σχολής Ευελπίδων, προκειμένου ν’ αποφύγουν τους οργισμένους συγγενείς της άτυχης γυναίκας. Πηγή: ΑΠΕ – ΜΠΕ",https://www.kathimerini.gr/wp-content/uploads/2021/08/3230773.jpg?v=1627994769,Φωτ. ΙΝΤΙΜΕ,2021,8,3
https://www.kathimerini.gr/society/561455593/gynaikoktonia-sti-larisa-voles-sto-thoraka-kai-to-kefali-symfona-me-tin-iatrodikasti/,"Γυναικοκτονία στη Λάρισα: Βολές στο θώρακα και το κεφάλι, σύμφωνα με την ιατροδικαστή",2021-08-03,14:20:39,Κοινωνία,Newsroom,Όσα δήλωσε η ιατροδικαστής Ρουμπίνη Λεοντάρη από το σημείο του εγκλήματος,"«Βολές σε καίρια σημεία στο θώρακα, αλλά και μια βολή στο κεφάλι από περίστροφο, δέχθηκε η 43χρονη γυναίκα που δολοφονήθηκε στη Σωτηρίτσα του νόμου Λάρισας», δήλωσε η ιατροδικαστής Ρουμπίνη Λεοντάρη από το σημείο του εγκλήματος όπου βρίσκεται. Όπως τόνισε η κ. Λεοντάρη, μιλώντας στο ΑΠΕ-ΜΠΕ, η βολή στο κεφάλι της 43χρονης έχει τεράστιο ενδιαφέρον και εξετάζεται το ενδεχόμενο να πρόκειται για «χαριστική βολη».  Υπενθυμίζεται ότι το άγριο έγκλημα σημειώθηκε σημερα το πρωί μέσα σε κατάστημα στην περιοχή της Σωτηρίτσας στα παράλια του νομού Λάρισας, που ανήκει σε συγγενικό πρόσωπο του θύματος. Το θύμα εργαζόταν στο συγκεκριμένο κατάστημα εστίασης, κατά τις ίδιες πληροφορίες. Σημειώνεται πως ο δράστης, μετά το αποτρόπαιο έγκλημα, τηλεφώνησε στις αστυνομικές Αρχές και ομολόγησε την πράξη του. Αστυνομικοί παίρνουν καταθέσεις από μάρτυρες της άγριας δολοφονίας. Το σημείο έχει αποκλειστεί από αστυνομικές δυνάμεις και γίνεται προσπάθεια ώστε να ληφθούν όλες οι πληροφορίες για την αιτία που οδήγησε στη δολοφονία της 43χρονης γυναίκας. Ο συλληφθείς, με τη σε βάρος του σχηματισθείσα δικογραφία, θα οδηγηθεί στον κ. Εισαγγελέα Πλημμελειοδικών Λάρισας, ενώ την προανάκριση διενεργεί η Υποδιεύθυνση Ασφάλειας Λάρισας. Με πληροφορίες από ΣΚΑΪ, onlarissa.gr, ΑΠΕ-ΜΠΕ Τελευταίες ειδήσεις",https://www.kathimerini.gr/wp-content/uploads/2021/03/peripoliko-intime-25.jpg?v=1615276822,Φωτ. ΙΝΤΙΜΕ,2021,8,3
https://www.kathimerini.gr/society/561453610/gynaikoktonia-sti-dafni-paremvasi-eisaggelea-gia-toys-dyo-astynomikoys-poy-agnoisan-tis-kliseis-perioikon/,Γυναικοκτονία στη Δάφνη: Παρέμβαση εισαγγελέα για τους δύο αστυνομικούς που αγνόησαν τις κλήσεις περιοίκων,2021-08-01,12:51:40,Κοινωνία,Newsroom,Ο τρόπος αντίδρασης των δύο ένστολων θα ελεγχθεί από Εισαγγελικό λειτουργό προκειμένου να εντοπιστούν ενδεχόμενες ποινικές τους ευθύνες.,"Στο στόχαστρο του Εισαγγελέα τίθενται οι δύο αστυνομικοί οι οποίοι στις 11 Ιουλίου κλήθηκαν να επέμβουν, μετά από καταγγελία για ενδοοικογενειακή βία, στο διαμέρισμα στη Δάφνη στο οποίο την Παρασκευή δολοφονήθηκε από τον σύζυγο της η 31χρονη γυναίκα. Ο τρόπος αντίδρασης των δύο ένστολων στο σήμα υψηλής προτεραιότητας που έλαβαν από την Υπηρεσία τους, μετά από συγκεκριμένη καταγγελία ενοίκου της πολυκατοικίας όπου έμενε και το ζευγάρι στην Δάφνη, θα ελεγχθεί από Εισαγγελικό λειτουργό προκειμένου να εντοπιστούν ενδεχόμενες ποινικές τους ευθύνες. Με παραγγελία της Προϊσταμένης της Εισαγγελίας Πρωτοδικών Σωτηρίας Παπαγεωργακοπούλου θα διενεργηθεί από τον Εισαγγελέα Ανδρέα Στεφανάτο προκαταρκτική εξέταση για τις πράξεις και παραλείψεις των δύο αστυνομικών οι οποίοι ήδη έχουν τεθεί σε διαθεσιμότητα, καθώς φαίνεται να μην προέβησαν στις ενδεδειγμένες ενέργειες για το σοβαρό περιστατικό. Αφορμή για την αυτεπάγγελτη παρέμβαση της Εισαγγελέα, αποτέλεσε η δημοσιοποίηση στοιχείων για την υπόθεση ανάμεσα στα οποία και η καταγγελία της γυναίκας που είχε ειδοποιήσει επώνυμα την Άμεση Δράση στις 11 Ιουλίου καθώς είχε ακούσει πολύ έντονο καυγά από το διαμέρισμα δράστη και θύματος και την γυναίκα να ζητά βοήθεια. Η γειτόνισσα του ζευγαριού είχε ενημερώσει την Αστυνομία ότι στο επίμαχο διαμέρισμα βρισκόταν και ένα ανήλικο παιδί και είχε ζητήσει να χτυπήσουν οι αστυνομικοί που θα έσπευδαν, το δικό της κουδούνι καθώς το ζευγάρι είχε αλλάξει το όνομα στο κουδούνι του. Παρόλα αυτά, σύμφωνα με καταγγελίες, το πλήρωμα του περιπολικού έσπευσε 25 λεπτά μετά την ειδοποίηση της γυναίκας και παρόλο που το Κέντρο είχε δώσει σήμα για «υψηλής προτεραιότητας περιστατικό» ουσιαστικά δεν επιλήφθηκε καθώς οι δύο αστυνομικοί δεν κατέβηκαν καν από το όχημα. Οι δύο αστυνομικοί φέρονται, αφού ανοιγόκλεισαν απλώς τα παράθυρα του περιπολικού, να διαβίβασαν στο Κέντρο ότι δεν υπάρχει κάποιος να τούς υποδείξει το διαμέρισμα στο οποίο υπάρχει το ενδοοικογενειακό επεισόδιο. Έτσι στη συνέχεια αποχώρησαν. Η γυναίκα είχε δημοσιοποιήσει σε social media το περιστατικό της 11ης Ιουλίου και την αντίδραση των δύο αστυνομικών. Μετά το έγκλημα «ανέβασε» ξανά εκείνη την ανάρτηση της με σχόλιο «τελικά την σκότωσε». Πηγή: ΑΠΕ-ΜΠΕ",https://www.kathimerini.gr/wp-content/uploads/2021/08/3229105-1.jpg?v=1627811483,Φωτ. INTIME,2021,8,1
https://www.kathimerini.gr/society/561452854/gynaikoktonia-sti-dafni-gia-anthropoktonia-apo-dolo-katigoreitai-o-40chronos-ti-edeixe-i-iatrodikastiki-ekthesi/,Γυναικοκτονία στη Δάφνη: Για ανθρωποκτονία από δόλο κατηγορείται ο 40χρονος – Τι έδειξε η ιατροδικαστική έκθεση,2021-07-31,13:47:47,Κοινωνία,Newsroom,,"Ποινική δίωξη για τις κατηγορίες της ανθρωποκτονίας από δόλο σε ήρεμη ψυχική κατάσταση καθώς και για οπλοφορία- οπλοχρησία άσκησε ο εισαγγελέας σε βάρος του 40χρονου από τη Δάφνη που ομολόγησε ότι σκότωσε με πολλαπλές μαχαιριές την 31χρονη σύζυγό του. Ο κατηγορούμενος μετά το έγκλημα παραδόθηκε στις αρχές όπου φέρεται να ισχυρίστηκε πως σκότωσε την γυναίκα «λόγω ζήλιας». Οι αστυνομικοί που πήγαν στο σπίτι του ζευγαριού βρήκαν το θύμα μέσα σε λίμνη αίματος. Η δικογραφία που σχηματίστηκε σε βάρος του 40χρονου ανατέθηκε σε ανακριτή ενώπιον του οποίου οδηγήθηκε ο κατηγορούμενος που αναμένεται να του ζητήσει προθεσμία για να προετοιμάσει την απολογία του. Διαβάστε επίσης: Σκότωσε τη σύζυγό του «επειδή τη ζήλευε» Σύμφωνα με πληροφορίες, η ιατροδικαστική έρευνα της υπόθεσης, έδειξε ότι ο θάνατος της γυναίκας και μητέρας ενός παιδιού 11 ετών, προήλθε από δύο βαθιά τραύματα στην τραχηλική χώρα. Ο 40χρονος καθ’ ομολογιαν δράστης, φέρεται να προκάλεσε τα μοιραία χτυπήματα στη σύζυγό του με ένα μαχαίρι 28 εκατοστών, χτυπώντας την δύο φορές στο λαιμό. Κατά τις ίδιες πληροφορίες, η απουσία αμυντικών τραυμάτων δεν αποκλείει την πιθανότητα να την σκότωσε ενώ κοιμόταν. Υπενθυμίζεται ότι σε διαθεσιμότητα τέθηκαν οι δύο αστυνομικοί που «κώφευσαν» στις κλήσεις περιοίκων της Δάφνης οι οποίοι είχαν προειδοιποιήσει για ενδεχόμενο περιστατικό ενδοοικογενειακής βίας. Διαβάστε ακόμη: Δάφνη: Δολοφόνησε τη γυναίκα του και παραδόθηκε στις αρχές Σε ανακοίνωση της ΕΛ.ΑΣ., μεταξύ άλλων, αναφέρεται: «Οι αστυνομικοί είναι υποχρεωμένοι να εκτελούν το καθήκον τους, και πράγματι στη συντριπτική πλειονότητά τους το εκτελούν με ευσυνειδησία και αυταπάρνηση, κάτω από όλες τις συνθήκες, μέρα και νύχτα, οποτεδήποτε οι πολίτες χρειάζονται τη συνδρομή τους. Για όσους αστυνομικούς δεν το αντιλαμβάνονται αυτό, δεν υπάρχει θέση στην Ελληνική Αστυνομία. Σχετικά με τις καταγγελίες για το περιστατικό ενδοοικογενειακής βίας στη Δάφνη σημειώνονται τα ακόλουθα: Από την αρχική διερεύνηση των καταγγελιών προκύπτει η βασιμότητα αυτών και ήδη με απόφαση του Αρχηγείου της Ελληνικής Αστυνομίας, οι δύο αστυνομικοί που επέβαιναν στο περιπολικό που έφθασε στο σημείο, τέθηκαν σε διαθεσιμότητα καθώς δεν ανταποκρίθηκαν στα δέοντα. Πολύ περισσότερο, μάλιστα, που με βάση τις οδηγίες που είχαν δοθεί από το Κέντρο της Άμεσης Δράσης, το σήμα ήταν υψηλής προτεραιότητας.Παράλληλα, διεξάγεται περαιτέρω έρευνα». Πρόκειται για το τρίτο παρόμοιο συμβάν σε σύντομο χρονικό διάστημα καθώς έχουν προηγηθεί η δολοφονία της 20χρονης Καρολάιν στα Γλυκά Νερά από τον σύζυγό της και της 26χρονος Γαρυφαλλιάς στη Φολέγανδρο από τον τέσσερα χρόνια μεγαλύτερο σύντροφό της. Το χθεσινό περιστατικό έγινε γνωστό μόλις ο 40χρονος άνδρας από την Αλβανία παρουσιάστηκε στο αστυνομικό τμήμα Δάφνης και είπε στους αστυνομικούς ότι σκότωσε τη σύζυγό του. Κατόπιν υπόδειξής του οι αστυνομικοί πήγαν στο διαμέρισμα όπου ζούσε το ζευγάρι και ο 11 ετών γιος τους, και βρήκαν πράγματι την άτυχη γυναίκα νεκρή με τραύμα από μαχαίρι στον λαιμό. Ο δράστης συνελήφθη και ανακρινόμενος φέρεται να ισχυρίστηκε ότι σκότωσε τη σύζυγό του «επειδή τη ζήλευε». Περίοικοι που μίλησαν στους δημοσιογράφους είπαν ότι άκουγαν το ζευγάρι να καβγαδίζει συχνά, ενώ άλλες πληροφορίες ανέφεραν ότι η 31χρονη είχε εκμυστηρευθεί σε φίλη της ότι ο σύζυγος και δράστης την κακοποιούσε. Περίοικοι υπέδειξαν ακόμα ότι ο 40χρονος ήταν ιδιοκτήτης ενός ψητοπωλείου καθώς και ότι χθες το πρωί, πριν σκοτώσει τη σύζυγό του, πήγε και άνοιξε το κατάστημά του. Αίσθηση πάντως προκαλεί η ανάρτηση γυναίκας περιοίκου στο Facebook μέσω της οποίας ανακοίνωσε ότι στα μέσα Ιουλίου, 19 ημέρες πριν από το άγριο φονικό, έπειτα από έναν ακόμα καβγά του ζευγαριού είχε τηλεφωνήσει στο «100» ενημερώνοντας για το συμβάν και ζητώντας βοήθεια. Σε εκείνη την ανάρτησή της μάλιστα, ασκούσε κριτική στην ΕΛ.ΑΣ. διότι το πλήρωμα του περιπολικού που πάντως πήγε στο σημείο δεν επενέβη. «Δεν έκανα καταγγελία για πάρτι αγαπημένη Ελληνική Αστυνομία. Οταν την σφάξει λοιπόν θα ενημερώσω πρώτα κανά κανάλι για να σας φωνάξουν», είχε γράψει στο προφίλ της. Χθες, μετά τη δραματική εξέλιξη στην υπόθεση επανήλθε γράφοντας: «Τη σκότωσε τελικά. Μόνο αυτό έχω να πω».",https://www.kathimerini.gr/wp-content/uploads/2021/07/3229341.jpg?v=1627728569,Φωτ. ΙΝΤΙΜΕ,2021,7,31
https://www.kathimerini.gr/society/561452188/gynaikoktonia-sti-dafni-se-diathesimotita-oi-dyo-astynomikoi-poy-agnoisan-tis-kliseis-perioikon/,Γυναικοκτονία στη Δάφνη: Σε διαθεσιμότητα οι δύο αστυνομικοί που αγνόησαν τις κλήσεις περιοίκων,2021-07-30,22:45:07,Κοινωνία,Newsroom,Σε διαθεσιμότητα τέθηκαν οι δύο αστυνομικοί που «κώφευσαν» στις κλήσεις περιοίκων της Δάφνης οι οποίοι είχαν προειδοιποιήσει για περιστατικά ενδοοικογενειακής βίας.,"Σε διαθεσιμότητα τέθηκαν οι δύο αστυνομικοί που «κώφευσαν» στις κλήσεις περιοίκων της Δάφνης οι οποίοι είχαν προειδοιποιήσει για ενδεχόμενο περιστατικό ενδοοικογενειακής βίας. Διαβάστε ακόμη: Δάφνη: Δολοφόνησε τη γυναίκα του και παραδόθηκε στις αρχές Σε ανακοίνωση της ΕΛ.ΑΣ., μεταξύ άλλων, αναφέρεται: «Οι αστυνομικοί είναι υποχρεωμένοι να εκτελούν το καθήκον τους, και πράγματι στη συντριπτική πλειονότητά τους το εκτελούν με ευσυνειδησία και αυταπάρνηση, κάτω από όλες τις συνθήκες, μέρα και νύχτα, οποτεδήποτε οι πολίτες χρειάζονται τη συνδρομή τους. Για όσους αστυνομικούς δεν το αντιλαμβάνονται αυτό, δεν υπάρχει θέση στην Ελληνική Αστυνομία. Σχετικά με τις καταγγελίες για το περιστατικό ενδοοικογενειακής βίας στη Δάφνη σημειώνονται τα ακόλουθα: Από την αρχική διερεύνηση των καταγγελιών προκύπτει η βασιμότητα αυτών και ήδη με απόφαση του Αρχηγείου της Ελληνικής Αστυνομίας, οι δύο αστυνομικοί που επέβαιναν στο περιπολικό που έφθασε στο σημείο, τέθηκαν σε διαθεσιμότητα καθώς δεν ανταποκρίθηκαν στα δέοντα. Πολύ περισσότερο, μάλιστα, που με βάση τις οδηγίες που είχαν δοθεί από το Κέντρο της Άμεσης Δράσης, το σήμα ήταν υψηλής προτεραιότητας. Παράλληλα, διεξάγεται περαιτέρω έρευνα». Τελευταίες ειδήσεις",https://www.kathimerini.gr/wp-content/uploads/2021/07/GADA-INTIME-NEWS-10.jpg?v=1627676624,Φωτ. αρχείου: ΙΝΤΙΜΕ,2021,7,30
