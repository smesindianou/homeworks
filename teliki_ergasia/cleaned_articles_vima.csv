article_url,title,date,time,section,author,excert,text_body,feat_img_link,feat_img_caption,year,month,day
https://www.tovima.gr/2025/06/04/society/gynaikoktonia-kyriakis-griva-gia-tis-30-iouniou-diekopse-to-dikastirio/,Γυναικοκτονία Κυριακής Γρίβα: Για τις 30 Ιουνίου διέκοψε το δικαστήριο,2025-06-04,15:36,Κοινωνία,Newsroom,"Πλήθος κόσμου βρέθηκε δίπλα στη μητέρα, τον πατέρα και τα τρία αδέρφια της 28χρονης - Αποδοκιμασίες από το ακροατήριο προς τον 39χρονο κατηγορούμενο - «Να ζητήσει συγγνώμη από τον Θεό», σχολίασε τις δηλώσεις του μεταμέλειας μέσα από τη φυλακή η μητέρα της Κυριακής","Ξεκίνησε ενώπιον του Μικτού Ορκωτού Δικαστηρίου και διακόπηκε για τις 30 Ιουνίου, η δίκη για τη δολοφονία της Κυριακής Γρίβα από τον πρώην σύντροφό της, τον Απρίλιο του 2024, έξω από το Αστυνομικό Τμήμα Αγίων Αναργύρων.Η Κυριακή δέχθηκε πολλαπλές μαχαιριές από τον 39χρονο κατηγορούμενο, με τον οποίο είχε χωρίσει περίπου δύο μήνες πριν το ειδεχθές έγκλημα, το οποίο θα μπορούσε να είχε αποφευχθεί, αν οι αρχές ανταποκρίνονταν στην έκκλησή της για βοήθεια.Ο γυναικοκτόνος είναι αντιμέτωπος με την κατηγορία της ανθρωποκτονίας από πρόθεση σε ήρεμη ψυχική κατάσταση, της παράνομης οπλοχρησίας και οπλοφορίας, προμήθειας και κατοχής ναρκωτικών.Στο δικαστήριο δήλωσε παράσταση προς υποστήριξη της κατηγορίας η πλευρά της οικογένειας του 28χρονου θύματος γυναικοκτονίας, προς συμπαράσταση της οποίας πλήθος κόσμου βρέθηκε στη δικαστική αίθουσα. Ανάμεσα σε αυτούς που βρέθηκαν στο Κακουργιοδικείο, ήταν ο επικεφαλής του Κινήματος Δημοκρατίας Στέφανος Κασσελάκης και η βουλευτής Θεοδώρα Τζάκρη.Στη θέα του κατηγορούμενου, που είχε το βλέμμα χαμηλά και φορούσε γυαλιά οράσεως, από το ακροατήριο αντέδρασαν και τον αποδοκίμασαν. «Φονιά», «δολοφόνε», «φοράς και γυαλιά δολοφόνε; Το παίζεις τρελός ρε;» του φώναξαν, με τον ίδιο να παραμένει ατάραχος, ενώ γύρω του υπήρχε κλοιός αστυνομικών.«Eίναι πολύ δύσκολο για μια μητέρα να αντικρίσει τον δολοφόνο του παιδιού της… Αυτό που μου δίνει δύναμη είναι όλες οι μάνες που είναι μαζί μου, όλος ο κόσμος που δεν έχει ξεχάσει την Κυριακή. Αυτό μου δίνει κουράγιο για να παλέψω για την Κυριακή και όλες τις δολοφονημένες γυναίκες. Έχω να αντιμετωπίσω αισχρές δικαιολογίες και ειρωνικές συγγνώμες. Aν πραγματικά θα ήθελε να ζητήσει συγγνώμη, συγγνώμη να ζητήσει από τον Θεό, γιατί οι νεκροί δεν γυρίζουν πίσω», δήλωσε η μητέρα του θύματος, έξω από τα δικαστήρια της πρώην Σχολής Ευελπίδων.Παράλληλα, σχολίασε τις πρόσφατες δηλώσεις του δράστη μέσα από τις φυλακές, λέγοντας:«Αν πραγματικά ήθελε να ζητήσει συγγνώμη, ας τη ζητήσει από τον Θεό, γιατί οι νεκροί δεν γυρίζουν πίσω». «Δικαίωση για εμάς δεν υπάρχει. Δικαίωση θα ήταν να έχουμε τα παιδιά μας πίσω στην αγκαλιά μας. Αυτό δεν γίνεται…»Από την πλευρά της υποστήριξης της κατηγορίας τέθηκαν στο δικαστήριο δικονομικά αιτήματα, ενώ παράλληλα ζητήθηκε μαγνητοφώνηση και απομαγνητοφώνηση της διαδικασίας στο σύνολό της, καθώς και άδεια για βιντεοσκόπηση και αναμετάδοση της διαδικασίας, λόγω δημοσίου συμφέροντος, όπως είπαν οι συνήγοροι.",https://www.tovima.gr/wp-content/uploads/2025/06/04/diki-Kyriaki-Griva.jpg,"Πλήθος κόσμου βρέθηκε δίπλα στη μητέρα, τον πατέρα και τα τρία αδέρφια της 28χρονης - Αποδοκιμασίες από το ακροατήριο προς τον 39χρονο κατηγορούμενο - «Να ζητήσει συγγνώμη από τον Θεό», σχολίασε τις δηλώσεις του μεταμέλειας μέσα από τη φυλακή η μητέρα της Κυριακής",2025,6,4
https://www.tovima.gr/2025/05/27/society/nekri-77xroni-sti-zakyntho-anakrinetai-o-syzygos-tis-pithani-gynaikoktonia/,Ζάκυνθος: Νεκρή 77χρονη. Θύμα γυναικοκτονίας; Ανακρίνεται ο σύζυγος της,2025-05-27,13:19,Κοινωνία,Newsroom,"Σε ανάκριση βρίσκεται ο σύζυγος 77χρονης που βρέθηκε νεκρή στο σπίτι της στη Ζάκυνθο. Σύμφωνα με τις πρώτες πληροφορίες την αστυνομία ενημέρωσε ο ίδιος, ενώ υπάρχουν αναφορές για ιστορικό ενδοοικογενειακής βίας.","Νεκρή βρέθηκε στο σπίτι της, στη Ζάκυνθο μία 77χρονη. Σύμφωνα με πληροφορίες την Αστυνομία ειδοποίησε ο άντρας της ο οποίος αυτή τη στιγμή εξετάζεται από τους αξιωματικούς της ΕΛ.ΑΣ.Τραύματα στο λαιμό και το πρόσωποΣύμφωνα με το pelop.gr πρόκειται για μία ακόμη περίπτωση γυναικοκτονίας καθώς η γυναίκα βρέθηκε με τραύματα στο λαιμό και το πρόσωπο.«Η γυναίκα μου πέθανε»Σύμφωνα με τις ίδιες πληροφορίες ο 81χρονος σύζυγος της γυναίκας τηλεφώνησε στην Αστυνομία δηλώνοντας: «Η γυναίκα μου πέθανε».Εμφανή σημάδια κακοποίησηςΌταν οι αστυνομικοί έφτασαν στο σπίτι, βρήκαν τη νεκρή με εμφανή σημάδια κακοποίησης.Στη συνέχεια οδήγησαν τον σύζυγο στην Αστυνομική Διεύθυνση Ζακύνθου, καθώς οι πρώτες ενδείξεις δείχνουν πως πρόκειται για δολοφονία, με θύμα την ηλικιωμένη γυναίκα και πιθανό δράστη τον άντρα της.Ιατροδικαστής στο σημείοΣτο σημείο έσπευσε ιατροδικαστής για να εξετάσει τη σορό και να διαπιστωθούν τα ακριβή αίτια του θανάτου.Ενδοοικογενειακή βίαΟπως αναφέρει το newsit.gr, ο 81χρονος είχε κατηγορηθεί για ενδοοικογενειακή βία μόλις τρεις μήνες νωρίτερα. Τότε η σύζυγός του, είχε επιλέξει να μην προχωρήσει σε ποινική δίωξη. Σύμφωνα με τις ίδιες πληροφορίες η 77χρονη είχε αρνηθεί την τοποθέτηση panic button, παρά τις σχετικές προτάσεις για την ασφάλειά της.",https://www.tovima.gr/wp-content/uploads/2025/05/27/αστυνομια_4.jpg,"Σε ανάκριση βρίσκεται ο σύζυγος 77χρονης που βρέθηκε νεκρή στο σπίτι της στη Ζάκυνθο. Σύμφωνα με τις πρώτες πληροφορίες την αστυνομία ενημέρωσε ο ίδιος, ενώ υπάρχουν αναφορές για ιστορικό ενδοοικογενειακής βίας.",2025,5,27
https://www.tovima.gr/2025/05/05/society/stis-fylakes-neon-ston-volo-o-mathitis-gia-ti-gynaikoktonia-stin-polonia/,Στις φυλακές νέων στον Βόλο ο μαθητής για τη γυναικοκτονία στην Πολωνία,2025-05-05,14:06,Κοινωνία,Newsroom,"Ο φερόμενος δράστης, του οποίου την έκδοση έχουν αιτηθεί οι πολωνικές αρχές, υποστηρίζει ότι δέχεται απειλές στη χώρα του - Στο πλευρό του η μητέρα του","Το Συμβούλιο Εφετών Θεσσαλονίκης θα αποφασίσει, το επόμενο διάστημα, για την έκδοσή ή μη του ανήλικου Πολωνού στην πατρίδα του, όπου κατηγορείται ότι διέπραξε την άγρια δολοφονία μίας 16χρονης, με την οποία φέρεται να διατηρούσε σχέση. Ο ηλικίας 17,5 ετών κατηγορούμενος συνελήφθη το βράδυ της περασμένης Πέμπτης, σε εκτέλεση εντάλματος των πολωνικών αρχών, στην Κατερίνη, όπου βρισκόταν, συμμετέχοντας στο πρόγραμμα Erasmus, που αφορά ανταλλαγή μαθητών.Σήμερα Δευτέρα, οδηγήθηκε στην Εισαγγελία Εφετών Θεσσαλονίκης, για να ξεκινήσουν οι διαδικασίες σχετικά με το αίτημα της Πολωνίας να εκδοθεί στη συγκεκριμένη χώρα. Στο πλευρό του βρέθηκε η μητέρα του, που ταξίδεψε στην Ελλάδα για να είναι κοντά στον φερόμενο δράστη.O ανήλικος δήλωσε ενώπιον του εισαγγελέα Εφετών ότι δεν επιθυμεί να εκδοθεί στην Πολωνία, καθώς, όπως φέρεται να ισχυρίζεται, δέχεται απειλές, μέσω του οικογενειακού του περιβάλλοντος. Υπό αυτές τις συνθήκες, αποφασίστηκε η κράτησή του μέχρι να συγκληθεί το αρμόδιο Δικαστικό Συμβούλιο, που σε δημόσια συνεδρίαση θα αποφασίσει, εάν θα κάνει δεκτό ή όχι το αίτημα των πολωνικών δικαστικών αρχών. Μέχρι τότε, θα κρατηθεί στο ειδικό κατάστημα κράτησης νέων της Κασσαβέτειας, στον Βόλο.Σύμφωνα με τα πολωνικά διωκτικά έγγραφα, το στυγερό έγκλημα διαπράχθηκε στις 23 Απριλίου 2025, στην πόλη Μλάβα, στη βορειοανατολική Πολωνία. Ο νεαρός φέρεται να παρέσυρε την ανήλικη σε ένα παλιό ξυλουργείο, όπου τής κατάφερε επανειλημμένα χτυπήματα με τσεκούρι ή σφυρί. Στη συνέχεια, κατά την ίδια πηγή, έκαψε την άτυχη κοπέλα, ρίχνοντας στο σώμα της άγνωστη χημική ουσία, ενώ πέταξε τη σορό της σε πλαστικό κάδο απορριμμάτων.",https://www.tovima.gr/wp-content/uploads/2025/05/05/polonos-mathitis.jpg,"Ο φερόμενος δράστης, του οποίου την έκδοση έχουν αιτηθεί οι πολωνικές αρχές, υποστηρίζει ότι δέχεται απειλές στη χώρα του - Στο πλευρό του η μητέρα του",2025,5,5
https://www.tovima.gr/2025/04/15/society/gynaikoktonia-sto-menidi-84xronos-skotose-tin-78xroni-syzygo-tou/,Γυναικοκτονία στο Μενίδι: 84χρονος σκότωσε την 78χρονη σύζυγό του,2025-04-15,23:24,Κοινωνία,Newsroom,"84χρονος έσπρωξε, και τελικά σκότωσε την 78χρονη σύζυγό του, ύστερα από άγριο καβγά μεταξύ τους.","Σοκαρισμένη είναι μια γειτονιά στο Μενίδι, από την κατάληξη ενός άγριου καβγά ανάμεσα σε ένα ανδρόγυνο ηλικιωμένων.Ασθενοφόρο έχει μόλις παραλάβει τη σορό 78χρονης από το σπίτι, όπου διέμενε με τον σύζυγό της στο Μενίδι.Ο 84χρονος σύζυγος έχει συλληφθεί. Όπως παραδέχθηκε στους αστυνομικούς, τσακώθηκε με το θύμα, την έσπρωξε και εκείνη πέφτοντας χτύπησε στο κεφάλι. Σύμφωνα με τα πρώτα στοιχεία, η γυναίκα παρέμεινε στο σημείο αβοήθητη, μέχρι νωρίς το πρωί οπότε και ειδοποιήθηκε η αστυνομία.Το χρονικόΌλα ξεκίνησαν αργά χθες το βράδυ. Το ηλικιωμένο ζευγάρι είχε έναν έντονο καυγά. Όπως είπε ο 84χρονος, η σύζυγός του κρατούσε ένα σφυρί κι εκείνος προσπάθησε να την αφοπλίσει. Την τράβηξε από τα μαλλιά και την έσπρωξε.Ώρες μετά, νωρίς το πρωί, ο 84χρονος όπως είπε στους αστυνομικούς βρήκε τη γυναίκα του χωρίς τις αισθήσεις της και πήρε τηλέφωνο τον γιο τους.«Δεν έχει ακουστεί τέτοιου είδους χαρακτήρας ότι είναι επιθετικός ή με τη γειτονιά, τίποτα. Αθόρυβος. (Η 78χρονη) ήσυχη, αθόρυβη», ανέφερε γείτονας του ζευγαριού.Ωστόσο, όπως καταγγέλλει γειτόνισσα, οι καυγάδες ήταν συχνοί, με τον 84χρονο να εμφανίζει βίαιη συμπεριφορά.«Τον τελευταίο καιρό είχανε διάφορα θέματα, εγώ μια φορά έτυχα σε έναν καυγά την έσωσα την γυναίκα εκεί πέρα την προλάβαμε. Την είχε μελανιάσει από τις σπρωξιές από το ξύλο, την έσπρωξε με τα χέρια, με τα χέρια δεν είχε πάρει αντικείμενο, δεν την είχε χτυπήσει με κάτι τότε που ήμουν εγώ τουλάχιστον».Σύμφωνα με καταθέσεις συγγενών, ο 84χρονος έπασχε από άνοια και ψυχική νόσο και λάμβανε φαρμακευτική αγωγή.Οι Αρχές ερευνούν τις συνθήκες κάτω από τις οποίες εκτυλίχθηκε η οικογενειακή τραγωδία.Τέσσερις γυναικοκτονίες από την αρχή του έτουςΗ μαύρη λίστα των γυναικοκτονιών αριθμεί ήδη τέσσερις θανάτους γυναικών από τις αρχές του χρόνου.Πέρυσι, 16 γυναίκες έχασαν τη ζωή τους από τα χέρια συζύγων ή συντρόφων στη συντριπτική πλειονότητα, νυν και πρώην, ενώ είναι εκατοντάδες τα περιστατικά ενδοοικογενειακής βίας που καταγγέλλονται σχεδόν καθημερινά.Αναλυτικά για το πρώτο δίμηνο του 2025 (Ιανουάριος – Φεβρουάριο) σημειώθηκαν 3.488 επίσημες καταγγελίες στις Αρχές. Περισσότερες κατά 92% συγκριτικά με 2024.Ενώ οι συλλήψεις για ενδοοικογενειακή βία για το ίδιο διάστημα, (Ιανουάριος​ -​ Φεβρουάριος 202​5) φθάνουν τις 2.229, σε σχέση με πέρυσι που το ίδιο διάστημα είχαν γίνει 931.",https://www.tovima.gr/wp-content/uploads/2025/04/15/menidi-e1744740138391.jpg,"84χρονος έσπρωξε, και τελικά σκότωσε την 78χρονη σύζυγό του, ύστερα από άγριο καβγά μεταξύ τους.",2025,4,15
https://www.tovima.gr/2025/04/01/society/agioi-anargyroi-mnimeio-gia-tin-kyriaki-griva-kai-gia-ola-ta-thymata-gynaikoktonias/,Άγιοι Ανάργυροι: Μνημείο για την Κυριακή Γρίβα και για όλα τα θύματα γυναικοκτονίας,2025-04-01,23:10,Κοινωνία,Newsroom,"Την ημέρα συμπλήρωσης ενός χρόνου από την άγρια δολοφονία της 28χρονης από τον σύντροφό της, αφότου εκείνη είχε παρακαλέσει για προστασία από το οικείο Α.Τ., ο δήμος, μετά από προτροπή των γονιών της, αποκάλυψε μνημείο κατά της βίας σε βάρος γυναικών","Ένα μνημείο που θα θυμίζει στους περαστικούς, αλλά και σε όσους είναι επιφορτισμένοι με την προστασία του πολίτη, τι συνέβη λίγο μετά τις 10 το βράδυ της 1ης Απριλίου 2024, σε εκείνο το σημείο, λίγα μόλις μέτρα από την είσοδο του Αστυνομικού Τμήματος και το φυλάκιο του φρουρού, αποκαλύφθηκε σήμερα έξω από το Α.Τ. των Αγίων Αναργύρων, καθώς πέρασε ένας χρόνος από την άγρια γυναικοκτονία της Κυριακής Γρίβα, της 28χρονης που είχε ζητήσει βοήθεια και να μεταφερθεί με περιπολικό στο σπίτι της, για να λάβει την απάντηση ότι «το περιπολικό δεν είναι ταξί».Στη συγκινητική εκδήλωση, το απόγευμα της Τρίτης, συγγενείς, φίλοι, φορείς, ενώσεις κατά της έμφυλης βίας, συγκεντρώθηκαν εκεί όπου δολοφονήθηκε, για να καταδικάσουν κάθε ανοχή απέναντι στις γυναικοκτονίες και τη βία κατά των γυναικών.Μνημείο συλλογικής μνήμης το χαρακτήρισε ο Δήμαρχος Αγίων Αναργύρων Σταύρος Τσίρμπας, εξηγώντας ότι ήταν ομόφωνη απόφαση του δημοτικού συμβουλίου η ανέγερσή του, μετά από πρόταση των γονέων της Κυριακής.Μακάρι στο μέλλον, να μην υπάρξει άλλη δολοφονία γυναίκας και ο κόσμος να είναι πιο ήρεμος, ευχήθηκε ο πατέρας της 28χρονης και τόνισε: «Καμία άλλη Κυριακή δολοφονημένη. Θέλω να βλέπετε το μνήμα αυτό και να παίρνετε δύναμη κορίτσια. Κορίτσια σηκώστε το κεφάλι, κανένας ψευτόμαγκας δεν πρέπει να απλώνει χέρι πάνω σας… Η Κυριακή είναι ψηλά, μας βλέπει και χαίρεται».Στα αποκαλυπτήρια βρέθηκαν μαθητές και μαθήτριες του Μουσικού Σχολείου της περιοχής, οι οποίοι τραγούδησαν και άνοιξαν πανό που έγραφε «δεν είναι αγάπη η βία, όλοι απαντάμε αν αγγίξεις μία».Στην τελετή παρευρέθηκαν πολιτικά πρόσωπα από διάφορους πολιτικούς χώρους, συμπεριλαμβανομένων της γραμματέας της ΝΔ Μαρίας Συρεγγέλα, του υφυπουργού εξωτερικών Γιάννη Λοβέρδου, της προέδρου της Πλεύσης Ελευθερίας Ζωής Κωνσταντοπούλου, της βουλευτού του ΣΥΡΙΖΑ Έλενας Ακρίτα και πολλών άλλων βουλευτών από διάφορα κόμματα.",https://www.tovima.gr/wp-content/uploads/2025/04/01/Mnimeio-Kyriaki_Griva2.jpg,"Την ημέρα συμπλήρωσης ενός χρόνου από την άγρια δολοφονία της 28χρονης από τον σύντροφό της, αφότου εκείνη είχε παρακαλέσει για προστασία από το οικείο Α.Τ., ο δήμος, μετά από προτροπή των γονιών της, αποκάλυψε μνημείο κατά της βίας σε βάρος γυναικών",2025,4,1
https://www.tovima.gr/2025/03/13/society/gynaikoktonia-thessaloniki-psaxnoun-to-kinitro-kleidi-ta-kinita-tin-travikse-na-tin-apoteleiosei/,"Γυναικοκτονία – Θεσσαλονίκη: Ψάχνουν το κίνητρο, «κλειδί» τα κινητά – «Την τράβηξε να την αποτελειώσει»",2025-03-13,10:36,Κοινωνία,Newsroom,"Τι όπλισε το χέρι του 54χρονου γυναικοκτόνου που αυτοκτόνησε πέφτοντας από το μπαλκόνι - Τραγικές φιγούρες οι δύο κόρες του ζευγαριού -  Η 44χρονη βγήκε τραυματισμένη στο μπαλκόνι να ζητήσει βοήθεια, αλλά την τράβηξε μέσα και συνέχισε να τη μαχαιρώνει","Νέα στοιχεία έρχονται στο φως για τη νέα φρικτή γυναικοκτονία που σημειώθηκε εχθές Τετάρτη 12/3 στην Θεσσαλονίκη.Ο 54χρονος δράστης έπειτα από καβγά, μαχαίρωσε πολλές φορές και σκότωσε την 44χρονη σύζυγο του και στη συνέχεια βούτηξε από το μπαλκόνι του δευτέρου ορόφου στο κενό για να βάλει τέλος στη ζωή του.Όπως επεσήμανε το TyposThes, η γυναίκα είχε βγει στο μπαλκόνι, τραυματισμένη, με εμφανή τα αίματα από τα χτυπήματα του συζύγου της, προτού αυτός την τραβήξει ξανά μέσα και συνεχίσει να τη μαχαιρώνει, μέχρι να αφήσει την τελευταία της πνοή.Τραγικές φιγούρες οι δύο κόρες του ζευγαριούΤραγικές φιγούρες οι δύο κόρες της οικογένειας, 16 και 21 ετών οι οποίες θα πρέπει να διαχειριστούν όχι μόνο τον τραγικό θάνατο της μητέρας τους, αλλά και το γεγονός ότι ο πατέρας τους ήταν αυτός που την δολοφόνησε με τόσο φρικτό τρόπο. Σημειώνεται ότι  η μικρότερη κόρη είναι μαθήτρια λυκείου και τη στιγμή της δολοφονίας της μητέρας της βρισκόταν στο σχολείο.Τι όπλισε το χέρι του 54χρονου γυναικοκτόνου – Τι εξετάζουν οι ΑρχέςΣύμφωνα με πληροφορίες το χέρι του 54χρονου φέρεται να όπλισε ένας καβγάς που προηγήθηκε με τη σύζυγό του. τώρα. Η ζήλια, είναι επίσης ένα πιθανό σενάριο που εξετάζουν οι αστυνομικοί, οι οποίοι όμως δεν αποκλείουν τίποτε προς το παρόν.Ενδεχομένως τα κινητά τηλέφωνα του ζευγαριού να ρίξουν φως και να βοηθήσουν στην αποκάλυψη της πραγματικής αιτίας της νέας αυτής γυναικοκτονίας.Τι λένε οι γείτονες για το ζευγάριΣύμφωνα με τους ενοίκους της πολυκατοικίας και όπως μετέδωσε το πρωί της Πέμπτης 13/3 η εκπομπή του Mega «Κοινωνία Ώρα MEGA» το ζευγάρι διέμενε στη Θεσσαλονίκη τον τελευταίο χρόνο ενώ κανείς δεν είχε ακούσει φασαρία ή φωνές από το διαμέρισμα.«Τους γνωρίζαμε όσον αφορά το κομμάτι της οικοδομής. Ήταν ένοικοι, είχαμε μια καλημέρα μια καλησπέρα, αυτό. Κάτι παραπάνω δεν είχαμε. Δεν δώσανε δικαίωμα ποτέ. Ενάμιση χρόνο που μένουν στην οικοδομή δεν είχαμε ακούσει τίποτα».«Ήμασταν στο διπλανό διαμέρισμα, ποτέ δεν ακούσαμε ούτε φωνές, ούτε φασαρίες, ούτε τίποτα. Πήγαιναν στη δουλειά τους, ερχόντουσαν, στο μπαλκόνι τους βλέπαμε. Έπεσα από τα σύννεφα δε μπορώ να πω».Σημειώνεται ότι άμεσα στο σημείο του εγκλήματος έσπευσαν ο ιατροδικαστής, η σήμανση, αλλά και συγγενείς του ζευγαριού.«Έμαθα τι συνέβη και ήρθα να δω τι έγινε. Γενικά δεν μάλωναν, δεν είχαν δώσει ποτέ δικαιώματα. Και οι γείτονες είπαν ότι δεν άκουσαν κάποια φασαρία σήμερα. Ευτυχώς και τα δύο παιδιά ήταν εκτός σπιτιού», είπε ο αδελφός του θύματος.Το ζευγάρι δεν είχε αναπτύξει ιδιαίτερες σχέσεις με τους περίοικους, καθώς δεν έχει περάσει μεγάλο χρονικό διάστημα από τότε που είχε μετακομίσει από το Βόλο.",https://www.tovima.gr/wp-content/uploads/2025/03/13/PAPANIKOS_SINDOS_DOLOFONIA_25630-e1741854985212.jpg,"Τι όπλισε το χέρι του 54χρονου γυναικοκτόνου που αυτοκτόνησε πέφτοντας από το μπαλκόνι - Τραγικές φιγούρες οι δύο κόρες του ζευγαριού -  Η 44χρονη βγήκε τραυματισμένη στο μπαλκόνι να ζητήσει βοήθεια, αλλά την τράβηξε μέσα και συνέχισε να τη μαχαιρώνει",2025,3,13
https://www.tovima.gr/2025/02/13/society/gynaikoktonia-stis-serres-nekros-o-59xronos-drastis-aytopyrpolithike/,Γυναικοκτονία στις Σέρρες: Νεκρός ο 59χρονος δράστης – Αυτοπυρπολήθηκε,2025-02-13,11:55,Κοινωνία,Newsroom,Ο 59χρονος δράστης που σκότωσε με κυνηγετικό όπλο την 52χρονη γυναίκα του εβαλε τέλος στη ζωή του βάζοντας φωτιά σε μαντρί,"Τραγική κατάληξη στο θρίλερ της νέας γυναικοκτονίας που σημειώθηκε σήμερα Πέμπτη 13/2 στις Σέρρες.Ο 59χρονος δράστης που σκότωσε με κυνηγετικό όπλο την 52χρονη σύζυγό του, εντοπίστηκε νεκρός.Σύμφωνα με τις πρώτες πληροφορίες του Epiloges, αυτοπυρπολήθηκε σε ένα μαντρί λίγο έξω από το χωριό.«Σκότωσα τη γυναίκα μου, ελάτε»Η αστυνομία ειδοποιήθηκε από τον ίδιο τον άνδρα που τηλεφώνησε το πρωί της Πέμπτης 13 Φεβρουαρίου και τους είπε: «Σκότωσα την γυναίκα μου, ελάτε».Σύμφωνα με πληροφορίες από κατοίκους, ο γυναικοκτόνος τα τελευταία χρόνια δεν έβγαινε καθόλου από το σπίτι του.Σήμερα που συνέβη το περιστατικό, το ζευγάρι ήταν μόνο μέσα στο σπίτι, ενώ έχουν και έναν γιο που είναι έγκλειστος στις φυλακές Νιγρίτας για ναρκωτικά.Οι πληροφορίες αναφέρουν ότι ο άντρας σκότωσε τη σύζυγό του, χτυπώντας την. Σύμφωνα με τις ίδιες πηγές, ο δράστης είχε απασχολήσει τις αρχές για ενδοοικογενειακή βία με θύμα όμως τον γιο, όχι τη γυναίκα του.Το χρονικό της υπόθεσηςΝέα γυναικοκτονία που συγκλονίζει αυτή τη φορά στις Σέρρες και συγκεκριμένα στο Σιτοχώρι Σερρών σημειώθηκε σήμερα το πρωί. Ο 59χρονος άντρας σκότωσε την σύζυγό του με κυνηγετικό όπλο.Η αστυνομία ειδοποιήθηκε από τον ίδιο τον άνδρα που τηλεφώνησε το πρωί της Πέμπτης 13 Φεβρουαρίου και τους είπε «σκότωσα την γυναίκα μου, ελάτε».Σύμφωνα με τις πρώτες πληροφορίες του Epiloges, ο γυναικοκτόνος είχε καταφύγει στο βουνό με την αστυνομία να εξαπολύει ανθρωποκυνηγητό για την σύλληψή του.",https://www.tovima.gr/wp-content/uploads/2025/02/13/serre.jpg,Ο 59χρονος δράστης που σκότωσε με κυνηγετικό όπλο την 52χρονη γυναίκα του εβαλε τέλος στη ζωή του βάζοντας φωτιά σε μαντρί,2025,2,13
https://www.tovima.gr/2025/01/08/society/gynaikoktonia-stin-ksanthi-ta-teleytaia-logia-tis-40xronis-eygenias/,Γυναικοκτονία στην Ξάνθη: Τα τελευταία λόγια της 40χρονης Ευγενίας,2025-01-08,09:29,Κοινωνία,Newsroom,"Η 40χρονη, που κατέληξε μετά από πολύμηνη νοσηλεία, αποκάλυψε ότι το μαρτύριο από τον σύντροφό της γνώριζαν τόσο η μητέρα, όσο και ο αδερφός του και δεν έκαναν τίποτα.","Έναν εφιάλτη, από τον οποίο δεν μπόρεσε να γλιτώσει, ζούσε η 40χρονη Ευγενία, που κατέληξε μετά τον άγριο ξυλοδαρμό από τον σύντροφό της στην Ξάνθη.Στις 22 Νοεμβρίου 2024 η Ευγενία νοσηλεύεται στο νοσοκομείο της Αλεξανδρούπολης, μετά τον ξυλοδαρμό της στην Ξάνθη. Σε άθλια κατάσταση απαντά στις ερωτήσεις των αστυνομικών, άλλοτε μονολεκτικά, άλλοτε με νεύματα. Η Τασούλα Παπανικολάου εξασφάλισε για το Star όσα αποκάλυψε η κοπέλα στις Αρχές.«Ήμασταν ζευγάρι για περίπου 6 μήνες. Ζούσαμε μαζί περίπου 4 μήνες. Περνούσα άσχημα πλάι του. Κάθε φορά που έπινε με χτυπούσε παντού στο σώμα μου με τα χέρια του, άλλες φορές πολύ, άλλες φορές λίγο. Πριν έρθω στο νοσοκομείο, ήμασταν έξω σε ένα δρόμο και με χτύπησε, στη συνέχεια με έριξε σε λακκούβα. Δε θυμάμαι αν ήταν πρωί, μεσημέρι ή βραδύ, θυμάμαι μόνο ότι είχε πιει» κατέθεσε.«Γνώριζαν ότι με χτυπάει»Ο κατηγορούμενος είχε ισχυριστεί ότι είχαν βγει έξω, ήπιαν λίγο παραπάνω και ότι μόνη της έπεσε σε τρύπα. Η Ευγενία αποκάλυψε ότι όσα βίωνε τα γνώριζαν τόσο η μητέρα όσο και ο αδελφός του συντρόφου της και δεν έκαναν τίποτα για να τον σταματήσουν.«Μου είχε επιτεθεί παλιότερα και με μαχαίρι. Προσπάθησα να φύγω από το σπίτι, αλλά δεν με άφηνε, μου έπαιρνε το τηλέφωνο. Στο ίδιο σπίτι ζούσαν και η μητέρα και ο αδελφός του. Γνώριζαν και αυτοί ότι με χτυπάει αλλά δεν έλεγαν τίποτα» ανέφερε η Ευγενία στους αστυνομικούς.",https://www.tovima.gr/wp-content/uploads/2025/01/08/eugenia.jpg,"Η 40χρονη, που κατέληξε μετά από πολύμηνη νοσηλεία, αποκάλυψε ότι το μαρτύριο από τον σύντροφό της γνώριζαν τόσο η μητέρα, όσο και ο αδερφός του και δεν έκαναν τίποτα.",2025,1,8
https://www.tovima.gr/2025/01/06/society/gynaikoktonia-stin-ksanthi-oi-apeiles-kai-to-moiraio-xtypima-nea-stoixeia-gia-ton-efialti-tis-eygenias/,Γυναικοκτονία στην Ξάνθη: Οι απειλές και το μοιραίο χτύπημα – Νέα στοιχεία για τον εφιάλτη της Ευγενίας,2025-01-06,09:31,Κοινωνία,Newsroom,"Λίγες ώρες μετά τον θάνατο της 40χρονης Ευγενίας από τον σύντροφό της στην Ξάνθη, έρχονται νέες μαρτυρίες για το δράμα που περνούσε η άτυχη γυναίκα.","Χωρίς τέλος οι αποκαλύψεις για την κόλαση που ζούσε στα χέρια του κακοποιητή συντρόφου της η 40χρονη Ευγενία, η οποία κατέληξε μετά από άγριο ξυλοδαρμό.Το θύμα της νέας γυναικοκτονίας που σημειώθηκε στην Ξάνθη είχε υποστεί κακοποιητική συμπεριφορά και πριν τη μοιραία μέρα που ξυλοκοπήθηκε, ενώ σκληρές ήταν και οι απειλές που δεχόταν από τον σύντροφό της.«Βασανίζονταν για πάρα πολύ καιρό»«Η κοπέλα βασανίζονταν επί πάρα πολύ καιρό από έναν κακοποιητή», λέει στο MEGA ο Γιώργος Καλλιακμάνης, επίτιμος πρόεδρος ένωσης αστυνομικών υπαλλήλων Ν/Α Αττικής.«Την χτυπούσε, την έκλεινε στο σπίτι, της έλεγε ότι αν φύγει από το σπίτι θα την θάψει στον κήπο, την είχε χτυπήσει πάρα πολύ βάναυσα, της είχε δημιουργήσει μεγάλα θέματα στον αυχένα. Η γυναίκα είχε νοσηλευτεί στο νοσοκομείο αρχικά στην Αθήνα και κατόπιν οι δικοί της την πήραν στη Βουλγαρία. Έχουμε δυστυχώς την πρώτη γυναικοκτονία για το 2025».Σύμφωνα με τον κ. Καλλιακμάνη:«Πρέπει να αντιμετωπίσουμε αυτά τα ζητήματα της κακοποίησης των γυναικών και των γυναικοκτονιών και από ό,τι φαίνεται η αυστηροποίηση των ποινών δεν είναι το μυστικό. Το μυστικό είναι αυτός ο οποίος κακοποιεί μια γυναίκα θα πρέπει να συλλαμβάνεται, θα πρέπει άμεσα να παίρνει μια ποινή από το δικαστήριο γιατί ίσως αυτό μπορεί να λειτουργήσει και αποτρεπτικά».«Δεν είναι δυνατόν να αφήνονται οι κακοποιητές και να τελειώνουν αυτό που έχουν βάλει στο μυαλό τους», καταλήγει.Από την πλευρά της η ψυχολόγος Βέρα Αθανασίου σημειώνει:«Δυστυχώς οι αριθμοί είναι φοβεροί. (…) Μια γυναίκα η οποία υπάρχει σε μια τόσο κακοποιητική σχέση στην οποία υφίσταται συνεχώς ξυλοδαρμούς και κακοποίηση, είναι πολύ δύσκολο να πάει να το καταγγείλει γιατί έχει προηγηθεί η κακοποίηση και θα πρέπει να γίνει μια καταγγελία σε έναν άνθρωπο που μετά από λίγες ώρες μπορεί να είναι πάλι στο σπίτι και να γίνουν τα χειρότερα».Το χρονικό του εφιάλτη της 40χρονης ΕυγενίαςΜία γνωριμία που μετατράπηκε σε εφιάλτη. Μία συγκατοίκηση που γρήγορα εξελίχθηκε σε κόλαση. Και μία ακόμη γυναίκα, θύμα ακραίας βίας από τον σύντροφό της.Η Ευγενία έδωσε γενναία μάχη επί δύο ολόκληρους μήνες, αλλά δεν κατάφερε να κρατηθεί στην ζωή.Υπέκυψε στα πολλά τραύματα που της επέφερε ο άνθρωπος, τον οποίο είχε γνωρίσει μόλις πριν από μερικούς μήνες, σε ένα κατάστημα εστίασης στην Ξάνθη, όπου εργαζόταν. Ήταν μόλις 40 ετών.«Είχε ένα σιδερένιο εξάρτημα στο κεφάλι, δύο οπές στο κρανίο και έναν επίδεσμο με τον οποίο είχαν δέσει κυριολεκτικά το κεφάλι της με το κρεββάτι ώστε να το σταθεροποιήσουν. Μας είπαν ότι ο αυχένας της ήταν σπασμένος, δηλαδή είχαν σπάσει δύο σπόνδυλοι, ο C4 και ο C5», λέει και σοκάρει η αδελφή του θύματος.Ο 42χρονος την χτύπησε με απίστευτη βαναυσότητα. Η γυναίκα μεταφέρθηκε αρχικά στο νοσοκομείο Κομοτηνής, εν συνεχεία στην Αλεξανδρούπολη και σε ειδική κλινική της Βουλγαρίας, όπου και κατέληξε.«Μάλιστα δεν ήταν μόνο σπασμένοι αλλά είχαν μετατοπιστεί με αυτόν τον τρόπο. Εξαιτίας της βλάβης αυτής είχαν διακοπεί τα πάντα. Η αδελφή μου είχε καταστεί μια ζώσα ψυχή μέσα σε ένα νεκρό σώμα το οποίο δεν μπορούσε να εκτελεί από μόνο του ζωτικές λειτουργίες όπως η αναπνοή, η λήψη τροφής και υγρών κλπ».Ο σύντροφός της την είχε κλειδωμένη και της είχε πάρει το κινητόΣύμφωνα με τους οικείους του θύματος, εκτός από τη σωματική κακοποίηση που προκάλεσε στην Ευγενία, ο 42χρονος την είχε μεταφέρει στο χωριό όπου ζούσε και την είχε απομονώσει από τους δικούς της.Μετά τη διακομιδή της στο νοσοκομείο, όχι μόνο δεν ανέλαβε την ευθύνη για τις πράξεις του, αλλά είπε πως τα τραύματα της 40χρονης ήταν αποτέλεσμα πτώσης της σε τρύπα στον δρόμο.«Είχε σπασμένο λαιμό και δεν ήταν από πτώση, αλλά από χτύπημα. Το κορίτσι κλωτσήθηκε με το πόδι της. Υπήρχαν πληγές σε όλο του το σώμα. Είδαμε ότι υπήρχαν και άλλα χτυπήματα και γι’ αυτό κάλεσα την αστυνομία και είπα ότι δεν ήταν η πτώση στο κανάλι», τόνισε ο καθηγητής ιατροδικαστικής, Παύλος Παυλίδης.Πώς αποκαλύφθηκε η φρίκηΤα συντριπτικά συμπεράσματα της ιατροδικαστικής εξέτασης οδήγησαν στην σύλληψη και την προφυλάκιση του 42χρονου για την κατηγορία μεταξύ άλλων της απόπειρας ανθρωποκτονίας. Κατηγορία, την οποία οι δικηγόροι της οικογένειας θα ζητήσουν να αναβαθμιστεί σε ανθρωποκτονία, μετά το θάνατο της Ευγενίας, ζητώντας δικαίωση για το χαμό της με τόσο βάναυσο και άδικο τρόπο.",https://www.tovima.gr/wp-content/uploads/2025/01/06/ad8b0c2d-40xroni-eugenia.jpg,"Λίγες ώρες μετά τον θάνατο της 40χρονης Ευγενίας από τον σύντροφό της στην Ξάνθη, έρχονται νέες μαρτυρίες για το δράμα που περνούσε η άτυχη γυναίκα.",2025,1,6
https://www.tovima.gr/2024/12/07/opinions/einai-skopimo-na-anagnoristei-nomika-i-gynaikoktonia-os-egklima/,Είναι σκόπιμο να αναγνωριστεί νομικά η γυναικοκτονία ως έγκλημα;,2024-12-07,11:27,Γνώμες,Γρηγόρης Καλφέλης,Μόνο αν υπάρχει η επαρκής μορφωτική διαπαιδαγώγηση ήδη από τα σχολεία για το ότι οι γυναίκες είναι ισότιμα (με τους άνδρες) ανθρώπινα όντα μπορούμε να ελπίζουμε σε μια υπέρβαση του φρικτού φαινομένου.,"Πριν από λίγες ημέρες στη Θεσσαλονίκη ένας 46χρονος δολοφόνησε την 60χρονη γυναίκα του (μητέρα έξι παιδιών) λόγω ερωτικής αντιζηλίας. Επίσης μόλις προχθές στην Αθήνα άλλος σύζυγος δολοφόνησε τη γυναίκα του και έβαλε το πτώμα στο πατάρι.Όλα αυτές οι δολοφονίες μάς σοκάρουν και μας θυμίζουν τα λόγια του μεγάλου συγγραφέα Άρθουρ Κέσλερ (« Το μηδέν και το άπειρο»). Δηλαδή, ότι ο ανθρώπινος εγκέφαλος έχει δύο μέρη: ένα μικρό μέρος που είναι ηθικό και ορθολογικό και ένα μεγάλο μέρος που είναι ζωώδες, διεκδικητικό και γεμάτο φονικά ένστικτα.Ωστόσο, θα ήθελα να διατυπώσω μια νομική παρατήρηση. Εάν, δηλαδή, θα ήταν απαραίτητο να καθιερωθεί ένα ιδιαίτερο έγκλημα το οποίο να οριοθετείται ως «γυναικοκτονία».Η γνώμη μου είναι ότι η καθιέρωση ενός τέτοιου εγκλήματος θα εξέφραζε ένα συμβολισμό, αλλά δεν θα είχε καμία λειτουργική σημασία για το ποινικό μας σύστημα. Γιατί;Γιατί μετά τη ψήφιση του ν. 4855/2021 υπάρχει μόνο μία ποινή η οποία επιβάλλεται όταν κάποιος «σκοτώνει» (με ανθρωποκτόνο δόλο) είτε μια γυναίκα, είτε ένα άνδρα : Είναι η ποινή της ισόβιας κάθειρξης (δηλαδή η πιο «βαριά» ποινή που υπάρχει).Αντίθετα θα είχε λειτουργική σημασία η καθιέρωση ενός τέτοιου εγκλήματος, εάν η ποινή για την ανθρωποκτονία ήταν μικρότερη, αλλά ο δικαστής θα μπορούσε να επιβάλλει την ισόβια κάθειρξη, αξιολογώντας και το γεγονός ότι ο δράστης σκότωσε μια γυναίκα, γιατί θεωρούσε τις γυναίκες ως κατώτερα ανθρώπινα όντα (άρθρο 82 Α ΠΚ).Βεβαίως υπάρχει και ένα άλλο νομικό ζήτημα, το οποίο απασχολεί όλο τον κόσμο. Ποιο; Αν επιβληθεί τελικά η ποινή της ισόβιας κάθειρξης στους δράστες των παραπάνω απεχθών δολοφονιών, για πόσο χρόνο θα παραμείνουν υποχρεωτικά στη φυλακή;Η απάντηση είναι ότι θα παραμείνουν στη φυλακή το ελάχιστο για 18 χρόνια. Ωστόσο, θα ήθελα να αναφέρω (σε ένα συγκριτικό επίπεδο) ότι ο Άγγλος δικαστής έχει τη δυνατότητα για ορισμένα φρικτά εγκλήματα να διατάσσει την έκτιση των ισοβίων μέσα στη φυλακή (πράγμα το οποίο σημαίνει ότι ο καταδικασθείς σε ισόβια δεν θα βγει ποτέ από τη φυλακή).Είναι ο θεσμός του Whole Life Order και μπορεί να ενεργοποιηθεί από τους δικαστές, όταν κάποιος δολοφονεί δύο ή περισσότερους ανθρώπους (τρομοκρατική επίθεση) ή όταν δολοφονείται ένα παιδί ή και σε άλλες περιπτώσεις κατά τις οποίες διαπράττονται εγκλήματα από ρατσιστικούς ή ιδεολογικούς λόγους. Σίγουρα θα μπορούσαμε να εξετάσουμε την καθιέρωση ενός τέτοιου θεσμού (λαμβάνοντας υπόψη και τις διατάξεις της Ευρωπαϊκής Σύμβασης για την προστασία των Δικαιωμάτων του Ανθρώπου).Ή θα μπορούσαμε τουλάχιστον να αυξήσουμε νομοθετικά το ελάχιστο υποχρεωτικό όριο παραμονής στη φυλακή (30χρόνια), όταν διαπράττονται φρικτά εγκλήματα με κίνητρα έμφυλης βίας ή σε κάθε άλλη περίπτωση απεχθών εγκλημάτων (όπως η δολοφονία των παραπάνω γυναικών) και επιβάλλεται η ποινή της ισόβιας κάθειρξης.Πάντως, η αποτροπή των δολοφονιών γυναικών που διαπράττονται, επειδή κάποιοι πιστεύουν επικίνδυνα ότι οι γυναίκες είναι κατώτερα κοινωνικά όντα ή μόνο «σεξουαλικά αντικείμενα», μπορούν να αποτραπούν βαθύτερα μόνο με μια άλλη μεθοδολογία (πέραν της νομικής αντιμετώπισης).Με άλλα λόγια:Μόνο αν υπάρχει η επαρκής μορφωτική διαπαιδαγώγηση ήδη από τα σχολεία για το ότι οι γυναίκες είναι ισότιμα (με τους άνδρες) ανθρώπινα όντα σε όλες τις εκφάνσεις της κοινωνικής και οικονομικής ζωής, τότε και μόνο τότε μπορούμε να ελπίζουμε σε μια υπέρβαση αυτού του φρικτού φαινομένου.Βεβαίως όλες αυτές οι αναλύσεις δεν θα απαλύνουν τον πόνο των ανθρώπων που χάνουν τους αγαπημένους τους!Καλφέλης Γρηγόρης, Καθηγητής Νομικής Σχολής του Α,Π,Θ",https://www.tovima.gr/wp-content/uploads/2024/01/16/kakopoiisi.jpg,Μόνο αν υπάρχει η επαρκής μορφωτική διαπαιδαγώγηση ήδη από τα σχολεία για το ότι οι γυναίκες είναι ισότιμα (με τους άνδρες) ανθρώπινα όντα μπορούμε να ελπίζουμε σε μια υπέρβαση του φρικτού φαινομένου.,2024,12,7
https://www.tovima.gr/2024/12/06/society/gynaikoktonia-stous-ampelokipous-nea-stoixeia-gia-ti-dolofonia-o-logos-pou-omologise-o-drastis/,Γυναικοκτονία στους Αμπελόκηπους: Νέα στοιχεία για τη δολοφονία – Ο λόγος που ομολόγησε ο δράστης,2024-12-06,08:35,Κοινωνία,Newsroom,Ο 39χρονος έχει παραδεχτεί από την αρχή ότι σκότωσε τη σύντροφό του και οι Αρχές κατάφεραν να βρουν το σφυρί με το οποίο την χτύπησε - Τι είπε στους αστυνομικούς.,"Σοκάρει η νέα γυναικοκτονία που διαπράχθηκε στους Αμπελόκηπους. Ένας 39χρονος από την Αλβανία, χτύπησε τη σύντροφό του στο κεφάλι με σφυρί την περασμένη Πέμπτη, ενώ στην συνέχεια την έπνιξε.Όσο εκείνος έκανε την αποτρόπαια πράξη του στο σπίτι βρίσκονταν τα δύο παιδιά της οικογένειας τα οποία κοιμόντουσαν. Αφού ολοκλήρωσε το έγκλημα κάλυψε αρχικά το πτώμα της γυναίκας με ένα σεντόνι και στη συνέχεια το έβαλε σε σακούλες και το έκρυψε στο πατάρι.Την επόμενη ημέρα βρίσκοντας μια αφορμή έστειλε τα παιδιά στον αδερφό του χωρίς να πει περισσότερες λεπτομέρειες. Εκείνος παρέμενε στο σπίτι δίχως να αποκαλύπτει σε κανένα τι είχε κάνει.Η αναζήτηση των παιδιών τον οδήγησε στην ομολογίαΌσο οι μέρες περνούσαν τα παιδιά αναζητούσαν ολοένα και περισσότερο την μητέρα τους. Αυτό ήταν τελικά που έκανε και τον δράστη να λυγίσει και να πάρει την αστυνομία για να ομολογήσει την πράξη του. Η σορός της άτυχης γυναίκας βρισκόταν όλες αυτές τις ημέρες στο πατάρι και στην γειτονιά αναδυόταν μία έντονη δυσοσμία η οποία προερχόταν από το διαμέρισμα όπου διέμενε το ζευγάρι. Στις πρώτες του κουβέντες στους αστυνομικούς ανέφερε πως την ζήλευε καθώς όπως ισχυρίστηκε, είχε σχέση με τον καλύτερο φίλο του.Συνεχίζονται οι έρευνες στο σπίτι του δράματοςΟι αστυνομικές αρχές συνέχισαν τις έρευνες στο σπίτι στο οποίο εκτυλίχθηκε η τραγωδία προσπαθώντας να συλλέξουν όλα τα απαραίτητα στοιχεία. Σύμφωνα με όσα έχουν γίνει γνωστά κατάφεραν να εντοπίσουν το σφυρί με το οποίο προκλήθηκαν τα χτυπήματα στο κεφάλι της άτυχης γυναίκας.Ο δράστης είχε φροντίσει να το κρύψει και αυτό στο πατάρι όπου βρίσκονταν και το πτώμα.",https://www.tovima.gr/wp-content/uploads/2024/12/06/PAN_5813.jpg,Ο 39χρονος έχει παραδεχτεί από την αρχή ότι σκότωσε τη σύντροφό του και οι Αρχές κατάφεραν να βρουν το σφυρί με το οποίο την χτύπησε - Τι είπε στους αστυνομικούς.,2024,12,6
https://www.tovima.gr/2024/12/06/dikaiosyni/gynaikoktonia-stous-ampelokipous-poiniki-dioksi-ston-39xrono/,Γυναικοκτονία στους Αμπελόκηπους: Ποινική δίωξη στον 39χρονο,2024-12-06,16:00,Δικαιοσύνη,Newsroom,Ποινική δίωξη άσκησε ο εισαγγελέας στον 39χρονο που ομολόγησε τη γυναικοκτονία της συζύγου του στους Αμπελόκηπους - Πώς διέπραξε το έγκλημα και πώς αποφάσισε να παραδοθεί.,"Ποινική δίωξη για το κακούργημα της ανθρωποκτονίας με δόλο σε ήρεμη ψυχική κατάσταση και για τα πλημμελήματα της παράνομης οπλοκατοχής και οπλοχρησίας, άσκησε ο εισαγγελέας στον 39χρονο που συνελήφθη για τη γυναικοκτονία στους Αμπελόκηπους. Ο άνδρας ομολόγησε ότι σκότωσε πριν μία εβδομάδα την σύζυγο του. Μάλιστα, όπως είπε ο ίδιος το πτώμα της το κρατούσε στο πατάρι του σπιτιού τους.Ο 39χρονος ειδοποίησε το απόγευμα της Πέμπτης 5 Δεκεμβρίου την Άμεση Δράση, ότι την περασμένη Πέμπτη σκότωσε με σφυρί την 32 ετών σύζυγο του, μητέρα των δύο παιδιών του. Όπως ανέφερε στις Αρχές την στραγγάλισε, όταν το θύμα έχασε τις αισθήσεις της. Παράλληλα, ανέφερε ότι είχε τοποθετήσει το πτώμα της στο πατάρι. Σύμφωνα με πληροφορίες, ο κατηγορούμενος απέδωσε την πράξη του σε «παθολογική ζήλια».Την υπόθεση θα αναλάβει ανακριτής ενώπιον του οποίου θα απολογηθεί ο 39χρονος.Πώς έφτασε στην ομολογίαΌσο οι μέρες περνούσαν τα παιδιά αναζητούσαν ολοένα και περισσότερο την μητέρα τους. Αυτό ήταν τελικά που έκανε και τον δράστη να λυγίσει και να πάρει την αστυνομία για να ομολογήσει την πράξη του. Η σορός της άτυχης γυναίκας βρισκόταν όλες αυτές τις ημέρες στο πατάρι και στην γειτονιά αναδυόταν μία έντονη δυσοσμία η οποία προερχόταν από το διαμέρισμα όπου διέμενε το ζευγάρι. Στις πρώτες του κουβέντες στους αστυνομικούς ανέφερε πως την ζήλευε καθώς όπως ισχυρίστηκε, είχε σχέση με τον καλύτερο φίλο του.",https://www.tovima.gr/wp-content/uploads/2024/12/06/metagogi-e1733496472970.jpg,Ποινική δίωξη άσκησε ο εισαγγελέας στον 39χρονο που ομολόγησε τη γυναικοκτονία της συζύγου του στους Αμπελόκηπους - Πώς διέπραξε το έγκλημα και πώς αποφάσισε να παραδοθεί.,2024,12,6
https://www.tovima.gr/2024/12/03/society/gynaikoktonia-sti-thessaloniki-espase-tis-kameres-apo-to-spiti/,Γυναικοκτονία στη Θεσσαλονίκη: «Έσπασε τις κάμερες από το σπίτι»,2024-12-03,08:42,Κοινωνία,Newsroom,Τελευταίο αντίο σήμερα στην 60χρονη - Οι συχνοί καυγάδες και ένα έγκλημα που φέρεται να ήταν προμελετημένο.,"Κηδεύεται σήμερα 3/12 η 60χρονη που δολοφονήθηκε από τον 46χρονο σύζυγό της στη Θεσσαλονίκη, ενώ την Πέμπτη αναμένεται η απολογία του στον ανακριτή. Σε βάρος του σχηματίστηκε δικογραφία για ανθρωποκτονία με δόλο.Τα δύο παιδιά της γυναίκας που δολοφονήθηκε με δύο μαχαίρια μίλησαν χθες στο LIVE NEWS για το φονικό, που όπως πιστεύουν ήταν προμελετημένοΕκείνα τα δραματικά δευτερόλεπτα, ένα από τα 7 παιδιά που είχε αποκτήσει η 60χρονη σε προηγούμενο γάμο της μπήκε στη μέση και προσπάθησε να σώσει τη μητέρα του χωρίς αποτέλεσμα. Ωστόσο ο ίδιος τραυματίστηκε.«Μαχαίρωσε τη μητέρα μου, έπεσε κάτω. Μετά όρμησε με τα χέρια ο αδερφός μου. Έδωσε και μία μαχαιριά στον ώμο του αδερφού μου» είπε.Οι καυγάδες είχαν αρχίσει να πυκνώνουν επικίνδυνα. Η 60χρονη είχε αποφασίσει να χωρίσει, αλλά ο καθ΄ ομολογία συζυγοκτόνος, ήταν αποφασισμένος να μην της το επιτρέψει. «Τα νεύρα του τα ξέραμε, αλλά δεν πίστευε κανείς ότι θα γίνει αυτό εδώ».«Έσπασε τις κάμερες από το σπίτι»Το πρωί της περασμένης Κυριακής, μετά από ακόμα ένα καυγά, τα πράγματα ξέφυγαν και ο 46χρονος έθεσε σε εφαρμογή αυτό, που πιθανότατα είχε στο μυαλό του, από την πρώτη στιγμή.«Έσπασε τις κάμερες από το σπίτι και ήθελε να πάρει μαζί του την τελευταία μου αδερφή» είπε ο γιος του θύματος.  Όπως λένε τα παιδιά της αδικοχαμένης γυναίκας, ο 46χρονος είχε θέσει εκτός λειτουργίας τις κάμερες του σπιτιού και είχε προσπαθήσει να βγάλει από το σπίτι το θύμα του, για να μην υπάρχουν αυτόπτες μάρτυρες.Ο γιος της 60χρονης, που ήταν αυτόπτης μάρτυρας στο φονικό συμβάν, περιέγραψε όσα έγιναν. «Είδα αυτόν να τον κρατάει η μητέρα μου για να μην ορμήσει και στον άλλον μου αδελφό, εκείνη την ώρα μαχαίρωσε την μητέρα μου. Δεν την μαχαίρωσε, την ξεκοίλιασε».",https://www.tovima.gr/wp-content/uploads/2024/12/03/thess.jpg,Τελευταίο αντίο σήμερα στην 60χρονη - Οι συχνοί καυγάδες και ένα έγκλημα που φέρεται να ήταν προμελετημένο.,2024,12,3
https://www.tovima.gr/2024/12/02/society/ton-aderfo-mou-ithele-nea-stoixeia-gia-ti-gynaikoktonia-sti-thessaloniki/,«Τον αδερφό μου ήθελε» – Νέα στοιχεία για τη γυναικοκτονία στη Θεσσαλονίκη,2024-12-02,07:41,Κοινωνία,Newsroom,Είκοσι χρόνια μαζί το ζευγάρι - Εκτός κινδύνου στο Ιπποκράτειο νοσοκομείο Θεσσαλονίκης ο 29χρονος γιος του θύματος που μαχαίρωσε ο δράστης.,"Άλλη μια γυναικοκτονία προστέθηκε στον ήδη μακρύ κατάλογο. Αυτή τη φορά θύμα μία 60χρονη από το Αγγελοχώρι Θεσσαλονίκης που έπεσε νεκρή από τις μαχαιριές του 46χρονου συζύγου τους, ενώ τραυματισμένος είναι και ο ένας γιος της.Το στυγερό έγκλημα έγινε με δύο διαφορετικά μαχαίρια που χρησιμοποίησε ο 46χρονος, ο οποίος συνελήφθη και σε βάρος του σχηματίστηκε δικογραφία για ανθρωποκτονία με δόλο, τετελεσμένη και σε απόπειρα. Ο 29χρονος γιος του θύματος νοσηλεύεται εκτός κινδύνου στο Ιπποκράτειο νοσοκομείο Θεσσαλονίκης.«Ήθελε τον αδερφό μου»«Μέσα σε δύο μέρες διαπληκτισμών και να πού φτάσαμε, να έχουμε χάσει τη μάνα μας. Επτά παιδιά και πόσα εγγόνια» λέει ο άλλος γιος της που δεν μπορεί να πιστέψει πως ένας καβγάς κατέληξε σε τραγωδία.Ήταν λίγο μετά τις 8 πρωί χθες (1/12) όταν ο 46χρονος πήγε στο σπίτι της γυναίκας για να πάρει κάποια πράγματα, καθώς το προηγούμενο διάστημα είχε φύγει από το σπίτι. Μετά από έντονο διαπληκτισμό άρπαξε ένα μαχαίρι και της επιτέθηκε, με αποτέλεσμα να τη σκοτώσει.«Τον πήγε στην κουζίνα, στην άκρη, προσπαθούσε να τον ηρεμήσει, να αφήσει το μαχαίρι. Αυτός μάλλον ήθελε τον αδερφό μου, δεν ξέρω τι ακριβώς γίνεται, χτύπησε τη μητέρα μου με μαχαιριές, έπεσε κάτω, μετά τραυμάτισε τον αδερφό μου στο χέρι, στον ώμο» ανέφερε ο γιος της.Ο δράστης τραυμάτισε και τον 29χρονο γιο του θύματος, που εκείνη την ώρα βρισκόταν στο σπίτι και προσπάθησε να προστατέψει την μητέρα του.«Χτύπησε την μητέρα μου θανάσιμα, έπεσε κάτω, χτύπησε τον αδερφό μου, ο οποίος έτρεξε και κρύφτηκε σε ένα σπιτάκι εδώ πιο κάτω. Δόξα τω θεώ που δεν τον βρήκε και ερχόμενος ο άλλος αδερφός μου να πάρει τη μητέρα μου στο Κέντρο Υγείας τον βρήκε στο δρόμο, τον πήρε κι αυτόν και πήγαν στο Κέντρο Υγείας» είπε.Το ζευγάρι είχε χωρίσει μετά από 20 χρόνιαΤο ζευγάρι ήταν μαζί για περισσότερο από 20 χρόνια. Είχε χωρίσει χωρίς όμως να υπάρξουν εντάσεις και κανείς δεν μπορούσε να φανταστεί το κακό που θα ακολουθούσε.«Ο πατριός μου είχε μαζέψει τα ρούχα του, είχαμε μιλήσει κιόλας, τα συμφωνήσαμε, τον βοήθησα κι εγώ. Τον συμβούλεψα μέχρι και για σπίτι να βρει, ήμουν δίπλα του, φάγαμε, ήπιαμε, ήρθαμε, πήραμε τα ρούχα του, όλα καλά» λέει το παιδί της 60χρονης.Η άτυχη γυναίκα ήταν μητέρα επτά παιδιών.",https://www.tovima.gr/wp-content/uploads/2024/12/02/peripoliko.jpg,Είκοσι χρόνια μαζί το ζευγάρι - Εκτός κινδύνου στο Ιπποκράτειο νοσοκομείο Θεσσαλονίκης ο 29χρονος γιος του θύματος που μαχαίρωσε ο δράστης.,2024,12,2
https://www.tovima.gr/2024/11/13/society/gynaikoktonia-sto-agrinio-i-kolasi-pou-zouse-i-43xroni-epathe-krisi-panikou-o-drastis/,Γυναικοκτονία στο Αγρίνιο: Η κόλαση που ζούσε η 43χρονη – Έπαθε κρίση πανικού ο δράστης,2024-11-13,17:38,Κοινωνία,Newsroom,Τους τελευταίους έξι μήνες η 43χρονη δεχόταν απειλές από τον 30χρονο αφού εκείνος δεν μπορούσε να αποδεχτεί το χωρισμό τους - Τι είπε στην αστυνομία ο γυναικοκτόνος του Αγρινίου,"Συνεχίζονται οι αποκαλύψεις για τη γυναικοκτονία στο Αγρίνιο. Ο 30χρονος δράστης είχε κάνει τη ζωή της 43χρονης κόλαση τους τελευταίους έξι μήνες αφού δεν μπορούσε να δεχτεί τον χωρισμό τους.Της έστελνε μηνύματα, την καλούσε στο τηλέφωνο, της έστηνε καρτέρι κάτω από το σπίτι της. Μάλιστα, ακόμα και κατά τη σύλληψή του έλεγε στους αστυνομικούς ότι την αγαπούσε. Ωστόσο, όπως ανέφερε στο LIVE NEWS ο αστυνομικός συντάκτης των «Νέων» και του «Βήματος», Βασίλης Λαμπρόπουλος,  η 43χρονη δεν ενημέρωσε την ΕΛ.ΑΣ. για τα τελευταία απειλητικά μηνύματα του 30χρονου δράστη, καθ’ ότι σκόπευε να τα επιδείξει συνολικά στο δικαστήριο την ερχόμενη Παρασκευή.Εκεί που θα καθόταν στο εδώλιο ο πρώην σύντροφος της για την επίθεση με μαχαίρι τον περασμένο Σεπτέμβριο. Σε ένα δικαστήριο που φέρεται να αναβλήθηκε δύο φορές, για διαφόρους διαδικαστικούς λόγους.Η 43χρονη επιπλέον πίστευε ότι θα μπορούσε να πείσει τον 30χρονο, προ του δικαστηρίου, να σταματήσει να την παρενοχλεί. Για αυτό φέρεται να αποδέχθηκε το «τελευταίο ραντεβού» το βράδυ της Δευτέρας, παρά τα περιοριστικά μέτρα εναντίον του.Επιπλέον, ο αστυνομικός συντάκτης ανέφερε πως σύμφωνα με τις πληροφορίες, ο 30χρονος ενδέχεται να μην προμηθεύτηκε το όπλο από την Ομόνοια, όπως υποστήριξε ο ίδιος, αλλά ο προμηθευτής του όπλου ίσως ήταν κάποιος γνωστός του, ο οποίος είχε κατηγορηθεί για μία σοβαρή εγκληματική ενέργεια.Έπαθε κρίση πανικού ο δράστηςΟ 30χρονος που δολοφόνησε την Δώρα στο κέντρο του Αγρινίου το βράδυ της Δευτέρας, οδηγήθηκε στα δικαστήρια της πόλης. Πάνοπλοι αστυνομικοί βρίσκονταν από νωρίς το πρωί στην κεντρική είσοδο των δικαστηρίων, υπό τον φόβο επεισοδίων κατά την μεταφορά του δράστη ενώπιων των δικαστικών Αρχών.Ο δράστης πέρασε το βράδυ στα κρατητήρια της Ασφάλειας Αγρινίου. Σύμφωνα με πληροφορίες του Live News, χθες το βράδυ ο δράστης έπαθε κρίση πανικού και χρειάστηκε να μεταφερθεί σε νοσοκομείο, όπου εξετάστηκε από γιατρούς και του δόθηκε αγωγή.Τι ανέφερε στην αστυνομία ο καθ’ ομολογία δολοφόνοςΣτους αστυνομικούς, ο 30χρονος φέρεται να ισχυρίστηκε ότι όλα έγιναν πάνω στον τσακωμό.«Είχαμε κλείσει ραντεβού με τη Δώρα. Έτσι συναντηθήκαμε. Είμασταν μέσα στο αυτοκίνητο και τσακωνόμασταν. Είχα θολώσει. Δεν καταλάβαινα τι γινόταν. Όταν μου είπε ότι πρέπει να χωρίσουμε, δεν μπόρεσα να συγκρατήσω τον θυμό μου. Έβγαλα το όπλο και την πυροβόλησα».",https://www.tovima.gr/wp-content/uploads/2024/11/13/EV12_131124_AGRINIO-3.jpg,Τους τελευταίους έξι μήνες η 43χρονη δεχόταν απειλές από τον 30χρονο αφού εκείνος δεν μπορούσε να αποδεχτεί το χωρισμό τους - Τι είπε στην αστυνομία ο γυναικοκτόνος του Αγρινίου,2024,11,13
https://www.tovima.gr/2024/11/12/society/agrinio-o-kalliakmanis-epeise-ton-drasti-tis-gynaikoktonias-na-min-aytoktonisei/,Αγρίνιο: Ο Καλλιακμάνης έπεισε τον δράστη της γυναικοκτονίας να μην αυτοκτονήσει,2024-11-12,17:53,Κοινωνία,Newsroom,"Ο δράστης της γυναικοκτονίας στο Αγρίνιο μιλούσε επί 1,5 ώρα στο τηλέφωνο με τον Γιώργο Καλλιακμάνη ο οποίος τελικά τον έπεισε να μην αυτοκτονήσει - Τι αποκάλυψε η αδερφή του.","Ολοένα περισσότερες λεπτομέρειες σχετικά με όσα συνέβησαν μετά τη δολοφονία της 43χρονης στο Αγρίνιο έρχονται στο φως της δημοσιότητας. Η αδερφή του 30χρονου γυναικοκτόνου περιέγραψε όσα συνέβησαν μέχρι η αστυνομία να καταφέρει να τον βρει και να τον συλλάβει.Ο 30χρονος, για περισσότερες από 17 ώρες, περιφερόταν γύρω από το πατρικό του σπίτι στο χωριό Μυρτιά, έξω από το Αγρίνιο. Φέρεται να έμεινε για λίγο σ’ ένα απομακρυσμένο εκκλησάκι κι ύστερα τριγυρνούσε στα χωράφια και κρυβόταν σε αποθήκες.«Φέρε μου νερό και πάω να πεθάνω»Μάλιστα, απειλούσε να βάλει τέλος στη ζωή του, ωστόσο τελικά δεν το έκανε μετά από συνομιλία που είχε με τον Γιώργο Καλλιακμάνη. «Όλη τη νύχτα έβλεπα στο παράθυρο μήπως έρθει. Κάποια στιγμή βγήκα στην μπαλκονόπορτα και τον είδα να έρχεται, τότε φώναξα και την μάνα μου. Δεν είδα τι ώρα έγινε αυτό. Του φώναξα, και μου είπε ”φέρε μου νερό και πάω να πεθάνω” και κρατούσε το όπλο.Εγώ του είπα θα έρθω μαζί σου κι ό,τι γίνει θα μας βρει μαζί. Έτρεχε μπροστά, τον σταματούσα σιγά – σιγά και κάποια στιγμή δεν είχε που αλλού να πάει, βρισκόταν σε αδιέξοδο. Τότε του είπα ”θέλεις να μιλήσουμε με τον φίλο μας τον Γιώργο Καλλιακμάνη;” και που είπε να τον πάρω τηλέφωνο. Μιλούσαν μιάμιση ώρα στο τηλέφωνο» ανέφερε στο LIVE News η αδερφή του δράστη.Την ίδια ώρα, η αδερφή του 30χρονου επιβεβαίωσε ότι λάμβανε φαρμακευτική αγωγή, για την οποία έχουν ενημερώσει την αστυνομία.Η παρέμβαση του ΚαλλιακμάνηΚάπου εκεί ενεπλάκη στην υπόθεση ο Γιώργος Καλλιακμάνης. O επίτιμος πρόεδρος της Ένωσης Αστυνομικών Υπαλλήλων ν/α Αττικής δήλωσε μεταξύ άλλων: «Όταν εμένα με πήραν τηλέφωνο και μου είπαν να επικοινωνήσω με την αδερφή του κι άρχισα να μιλάω μαζί της και μου είπε ότι έχει τον πιστόλι στον κρόταφο και θέλει να αυτοκτονήσει (ο αδερφό της). Άρχισα κι εγώ να του μιλάω και παράλληλα σκέφτηκα ότι θα τον επηρεάσω αν του μιλήσω για την αδελφή του, το παιδί της και την μάνα του. Συνεπώς του ανέφερα ”αν πατήσεις την σκανδάλη θα δολοφονήσεις πέρα από την κοπέλα που πυροβόλησες και τους τρεις ανθρώπους” τότε άρχισε να κάμπτεται».Η ανακοίνωση της ΕΛΑΣΣυνελήφθη, σήμερα το μεσημέρι, στην Μυρτιά Αιτωλοακαρνανίας, από αστυνομικούς της Υποδιεύθυνσης Ασφάλειας Αγρινίου και της ΟΠΚΕ Αγρινίου με τη συνδρομή διαπραγματευτή της Διεύθυνσης Αστυνομίας Ακαρνανίας, ένας ημεδαπός άνδρας, σε βάρος του οποίου σχηματίστηκε, κακουργηματικού χαρακτήρα δικογραφία, για ανθρωποκτονία από πρόθεση και παράβαση του νόμου για τα όπλα.Ειδικότερα, χθες το βράδυ, στο Αγρίνιο, ο κατηγορούμενος πυροβόλησε με πυροβόλο όπλο ημεδαπή γυναίκα και την τραυμάτισε στην κοιλιακή χώρα, ενώ στη συνέχεια τράπηκε σε φυγή.Αστυνομικοί της ομάδας ΔΙ.ΑΣ. του Τμήματος Άμεσης Δράσης Αγρινίου μετέβησαν στον τόπο του εγκλήματος, όπου εντόπισαν τη γυναίκα να φέρει τραύματα στην κοιλιακή χώρα, κατονομάζοντας τον συλληφθέντα ως τον δράστη που την πυροβόλησε και συνέδραμαν για την άμεση διακομιδή της με σταθμό του Ε.Κ.Α.Β., στο Γενικό Νοσοκομείο Αγρινίου, όπου η παθούσα υπέκυψε στα τραύματά της.Για τη σύλληψη του κατηγορούμενου, συγκροτήθηκε οργανωμένη αστυνομική επιχείρηση από αστυνομικούς της Υποδιεύθυνσης Ασφάλειας Αγρινίου και της ΟΠΚΕ Αγρινίου, με τη συμμετοχή διαπραγματευτή της Διεύθυνσης Αστυνομίας Ακαρνανίας, με αποτέλεσμα τον εντοπισμό και τη σύλληψη του κατηγορούμενου σήμερα το μεσημέρι, στην Μυρτιά Αιτωλοακαρνανίας.«Είχε περίστροφο και μαχαίρι»Στην κατοχή του συλληφθέντα οι αστυνομικοί της Υποδιεύθυνσης Ασφάλειας Αγρινίου βρήκαν και κατέσχεσαν ένα περίστροφο οπλισμένο με εννέα φυσίγγια, ένα μαχαίρι, -21- ακόμη φυσίγγια και δύο κινητά τηλέφωνα.Σημειώνεται ότι ο κατηγορούμενος είχε συλληφθεί και τον Σεπτέμβριο του έτους 2024, έπειτα από μήνυση που είχε υποβάλλει το θύμα σε βάρος του, για ενδοοικογενειακή βία, διότι βρισκόμενος στην οικία της, κρατώντας κουζινομάχαιρο την είχε απειλήσει λεκτικά, προκαλώντας της τρόμο και ανησυχία.Από την αρμόδια Εισαγγελική Αρχή είχαν επιβληθεί στον κατηγορούμενο οι περιοριστικοί όροι της μη προσέγγισης του θύματος σε απόσταση μικρότερη των -50- μέτρων και της απαγόρευσης επικοινωνίας μαζί της, ενώ του είχαν αφαιρεθεί πριν δύο μήνες, από το Αστυνομικό Τμήμα Θέρμου, δύο κυνηγετικά όπλα και είχαν ανακληθεί οι σχετικές άδειες οπλοκατοχής. Για την ίδια υπόθεση, η παθούσα δεν επιθυμούσε την χορήγηση panic button και την μεταφορά της σε ασφαλή δομή φιλοξενίας.Ο συλληφθείς θα οδηγηθεί στον Εισαγγελέα Πρωτοδικών Αιτωλοακαρνανίας.Την προανάκριση ενεργεί η Υποδιεύθυνση Ασφάλειας Αγρινίου.",https://www.tovima.gr/wp-content/uploads/2024/11/12/agrinionew.jpg,"Ο δράστης της γυναικοκτονίας στο Αγρίνιο μιλούσε επί 1,5 ώρα στο τηλέφωνο με τον Γιώργο Καλλιακμάνη ο οποίος τελικά τον έπεισε να μην αυτοκτονήσει - Τι αποκάλυψε η αδερφή του.",2024,11,12
https://www.tovima.gr/2024/11/12/society/agrinio-gynaikoktonia-den-mas-afise-na-xaroume-agapi-mou-ragizei-kardies-o-syntrofos-tis-43xronis/,Αγρίνιο – γυναικοκτονία: Ραγίζει καρδιές ο σύντροφος της 43χρονης – «Δεν μας άφησε να χαρούμε αγάπη μου»,2024-11-12,10:28,Κοινωνία,Newsroom,"Η άτυχη γυναίκα στο Αγρίνιο ετοιμαζόταν να αρραβωνιαστεί, αλλά ο 30χρονος δράστης δεν το δεχόταν - Το αντίο του συντρόφου της με μια φωτογραφία","Άφαντος παραμένει ακόμη ο δράστης της νέας γυναικοκτονίας στο Αγρίνιο. Η δολοφονία της 43χρονης μητέρας τριών παιδιών που πυροβολήθηκε εξ επαφής από τον πρώην σύντροφό της έχει βυθίσει στο πένθος το Αγρίνιο, ενώ έχει συγκλονίσει το πανελλήνιο.Την ώρα που οι Αρχές έχουν εξαπολύσει ανθρωποκυνηγητό για τον εντοπισμό του 30χρονου γυναικοκτόνου -ο οποίος φέρεται να ήταν μπλεγμένος την Grreik Mafia– και η οικογένειά του εκφράζει ανησυχίες για τη ζωή του, ο σύντροφος της 43χρονης Δώρας με ανάρτησή του στα social media αποχαιρέτησε την αγαπημένη του, με μία κοινή τους φωτογραφία.«Δεν μας άφησε να χαρούμε! Καλό παράδεισο αγάπη μου, θα είσαι μέσα στην καρδιά μου για πάντα», αναφέρει στην ανάρτησή του.Δείτε την ανάρτηση του συντρόφου της 43χρονηςΗ Δώρα ήταν έτοιμη για το επόμενο βήμαΥπενθυμίζεται ότι η μητέρα της άτυχης 43χρονης αποκάλυψε πως το κορίτσι της ετοιμαζόταν να αρραβωνιαστεί και ο πρώην σύντροφός της δεν το δεχόταν με τίποτα.Ο 30χρονος πρώην σύντροφός της τον Σεπτέμβριο είχε κατηγορηθεί για ενδοοικογενειακή βία και με δικαστική απόφαση δεν του επιτρεπόταν να πλησιάζει την 43χρονη, που τον είχε καταγγείλει για ξυλοδαρμό. Τότε τον είχαν συλλάβει και τον παρέπεμψαν στο αυτόφωρο, ενώ στην κατοχή του βρέθηκαν και κατασχέθηκαν τρία κυνηγετικά όπλα. Στις 15 Νοεμβρίου είχε οριστεί η δίκη του. Μέχρι αυτή τη στιγμή παραμένει άφαντος, ενώ έχει εντοπιστεί το αυτοκίνητό του.",https://www.tovima.gr/wp-content/uploads/2024/11/12/Myrtia-dolofonia-4-.jpg,"Η άτυχη γυναίκα στο Αγρίνιο ετοιμαζόταν να αρραβωνιαστεί, αλλά ο 30χρονος δράστης δεν το δεχόταν - Το αντίο του συντρόφου της με μια φωτογραφία",2024,11,12
https://www.tovima.gr/2024/11/11/society/agrinio-nekri-45xroni-apo-pyrovolismo/,Γυναικοκτονία στο Αγρίνιο – «Με πυροβόλησε ο πρώην σύντροφός μου»,2024-11-11,22:33,Κοινωνία,Newsroom,"Την τελευταία της πνοή άφησε μία 43χρονη στο Αγρίνιο, μετά από πυροβολισμό που δέχθηκε στην κοιλιά - Τι εξετάζουν οι Αρχές.","Νεκρή έπεσε το απόγευμα της Δευτέρας μία γυναίκα, στην περιοχή του γηπέδου του Παναιτωλικού στο Αγρίνιο.Σύμφωνα με το agriniopress.gr, η γυναίκα 43 ετών, δέχθηκε σχεδόν εξ επαφής πυροβολισμό στην κοιλιακή χώρα και μεταφέρθηκε αιμόφυρτη στο νοσοκομείο.Η Αστυνομία ενημερώθηκε για το περιστατικό στις 19:35 και αμέσως στο σημείο έσπευσαν αστυνομικοί της ομάδας ΔΙΑΣ. Μέχρι εκείνη τη στιγμή η γυναίκα είχε τις αισθήσεις της και φέρεται να είπε «με πυροβόλησε ο πρώην σύντροφός μου».Στο νοσοκομείο οι γιατροί παρά τις προσπάθειες τους δεν κατάφεραν να την σώσουν και η άτυχη γυναίκα άφησε την τελευταία της πνοή.Οι αστυνομικές δυνάμεις έχουν αποκλείσει την οδό Παπαγιάννη, πλησίον του γηπέδου του Παναιτωλικού και εξετάζουν ενδελεχώς όχημα γκρι χρώματος.Στο πλαίσιο των ερευνών αναμένεται να λάβουν καταθέσεις από περίοικους, ενώ αναζητούν και βιντεοληπτικό υλικό από κάμερες ασφαλείας που λειτουργούν στην περιοχή.Ανθρωποκυνηγητό για τον εντοπισμό 30χρονουΣε έναν νεαρό άνδρα από χωριό της Τριχωνίδας επικεντρώνονται οι έρευνες των αστυνομικών για την δολοφονική επίθεση που δέχθηκε 43χρονη νωρίτερα σήμερα το απόγευμα μέσα σε όχημα,Πρόκειται για 30χρονο επαγγελματία οδηγό που φέρεται να διατηρούσε σχέσεις με το θύμα και τον τελευταίο καιρό οι σχέσεις τους βρίσκονται σε πολύ άσχημο σημείο, αφού φέρεται ο 30χρονος να απείλησε την γυναίκα και εκείνη τον κατήγγειλε.Η σχέση αυτή είχε φτάσει σε οριακό σημείο, αφού η γυναίκα είχε προσφύγει στην Αστυνομία και την Δικαιοσύνη σε βάρος του 30χρονου από τη Μυρτιά, που φέρεται να την απειλούσε. Μάλιστα αστυνομικοί του Α.Τ. Θέρμου, του είχαν αφαιρέσει τρεις άδειες κυνηγετικών όπλων που κατείχε.Στις 15 Νοεμβρίου ο 30χρονος, επρόκειτο να δικαστεί για την συγκεκριμένη καταγγελία σε βάρος του. Μόλις 4 μέρες πριν όμως, όπως φαίνεται αποφάσισε ο ίδιος να δώσει τέλος στη σχέση με αυτόν τον τρόπο, δολοφονώντας εν ψυχρώ την 43χρονη γυναίκα που είναι μητέρα τριών παιδιών 14, 16 και 18 ετών.Κάτω από συνθήκες που ερευνώνται η 43χρονη και ο 30χρονος βρέθηκαν στην οδό Παπαγιάννη με τη γυναίκα να δέχεται τα πυρά από ένα μικρό όπλο και τελικά να χάνει τη ζωή της. Ο 30χρονος έχει εξαφανιστεί και αναζητείται από τους αστυνομικούς.",https://www.tovima.gr/wp-content/uploads/2024/11/11/dolofonia.jpg,"Την τελευταία της πνοή άφησε μία 43χρονη στο Αγρίνιο, μετά από πυροβολισμό που δέχθηκε στην κοιλιά - Τι εξετάζουν οι Αρχές.",2024,11,11
https://www.tovima.gr/2024/05/28/society/nikaia-pliris-anatropi-stin-apopeira-gynaikoktonias-apo-ton-iatrodrikasti/,Νίκαια: Πλήρης ανατροπή στην απόπειρα γυναικοκτονίας από τον ιατροδικαστή,2024-05-28,07:11,Κοινωνία,Newsroom,Απρόσμενες είναι οι εξελίξεις στην υπόθεση που χθες βράδυ εκτυλίχθηκε στη Νίκαια και αρχικά καταγράφηκε ως απόπειρα γυναικτονίας της συζύγου από τον σύζυγο ο οποίος και αρχικά συνελήφθη.,"Ραγδαίες και ανατρεπτικές οι εξελίξεις στην υπόθεση που αρχικά αντιμετωπίστηκε σαν ένα ακόμη περιστατικό ενδοοικογενειακής βίας και συγκεκριμένα σαν απόπειρα γυναικοκτονίας, με θύμα μια γυναίκα από Περού και δράστη τον 57χρονο σύζυγό της.Η γυναίκα αφού κάλεσε την αστυνομία λέγοντας, «ελάτε με μαχαίρωσε ο άντρας μου», διακομίστηκε από το ΕΚΑΒ στο Τζάνειο νοσοκομείο έχοντας το μαχαίρι καρφωμένο στην κοιλιά της. Ωστόσο ο ιατροδικαστής που την εξέτασε αποφάνθηκε ότι πρόκειται περί αυτοτραυματισμού και όχι περί εγκληματικής ενέργειας σε βάρος της από άλλο πρόσωπο, όπως αρχικά καταγγέλθηκε και καταχωρήθηκε ως περιστατικό.Ελεύθερος ο 57χρονος σύζυγοςΈπειτα από την εξέταση του ιατροδικαστή, που έδειξε ότι δεν υπήρχε εμπλοκή άλλου προσώπου στον τραυματισμό της 57χρονης γυναίκας, οι αστυνομικές αρχές άφησαν ελεύθερο τον 57χρονο σύζυγό της.Αξίζει ωστόσο να σημειωθεί ότι ο αρχικά φερόμενος ως δράστης είχε συλληφθεί έξι φορές στο παρελθόν για περιστατικά ενδοοικογενειακής βίας. Συγκεκριμένα, είχε συλληφθεί μία φορά το 2021, δύο το 2022 και τρεις φέτος, με την τελευταία να είναι στα τέλη Απριλίου.Στο τελευταίο περιστατικό ενδοοικογενειακής βίας, σύμφωνα με πληροφορίες, ήταν που η 57χρονη γυναίκα ρωτήθηκε εάν θέλει να πάει σε δομή και να προμηθευτεί panic button, αλλά δήλωσε πως δεν το επιθυμούσε.",https://www.tovima.gr/wp-content/uploads/2024/05/28/nikaia.jpg,Απρόσμενες είναι οι εξελίξεις στην υπόθεση που χθες βράδυ εκτυλίχθηκε στη Νίκαια και αρχικά καταγράφηκε ως απόπειρα γυναικτονίας της συζύγου από τον σύζυγο ο οποίος και αρχικά συνελήφθη.,2024,5,28
https://www.tovima.gr/2024/05/23/society/menidi-vinteo-meta-ti-gynaikoktonia-ataraxos-sto-ksenodoxeio-o-dolofonos/,Μενίδι: Βίντεο μετά τη γυναικοκτονία – Ατάραχος στο ξενοδοχείο ο δολοφόνος,2024-05-23,13:05,Κοινωνία,Newsroom,"«Ήμουν εκτός εαυτού, δεν κατάλαβα πως έφτασα εκεί, γι' αυτό δεν πήγα να παραδοθώ» είπε ο 50χρονος γυναικοκτόνος στο Μενίδι, που μετά το έγκλημα γύρισε ατάραχος στο ξενοδοχείο που διέμενε.","Ίχνος μεταμέλειας δεν φαίνεται να είχε μετά το έγκλημα στο Μενίδι ο γυναικοκτόνος, που μαχαίρωσε μέχρι θανάτου στη μέση του δρόμου την πρώην σύζυγό του.Στο βίντεο ντοκουμέντο, που εξασφάλισε το Star, η ώρα είναι 5:51 το πρωϊ της 16ης Μαΐου. Η γυναίκα φορά όπως φαίνεται μία άσπρη ζακέτα και αιφνιδιάζεται. Ελάχιστα λεπτά μετά δολοφονείται.Τι κάνει o δράστης στη συνέχεια; Όπως φαίνεται σε δεύτερο ντοκουμέντο όχι μόνο φεύγει από τον τόπο του εγκλήματος, αλλά πηγαίνει στο ξενοδοχείο όπου έμενε και λειτουργεί σαν να μην έχει συμβεί κάτι. Περιμένει την υπάλληλο στη ρεσεψιόν, κρατά και ανοίγει το πορτοφόλι του. Έχει την ψυχραιμία να περιμένει προκειμένου να πάρει το κλειδί του δωματίου του και να ανοίξει κουβέντα με την υπάλληλο. Στη συνέχεια, παίρνει το κλειδί και φεύγει με σταθερό βήμα προς το ασανσέρ.Τι είπε στην απολογία του – «Έκανα μηχανικές κινήσεις»Στην απολογία του ο 50χρονος είπε για αυτή τη συμπεριφορά του μετά το έγκλημα, ότι οι κινήσεις του ήταν μηχανικές.«Περνούσε ένα ταξί, σήκωσα το χέρι, το σταμάτησα, γύρισα στο ξενοδοχείο. Ήμουν εκτός εαυτού, δεν κατάλαβα πως έφτασα εκεί, γι’ αυτό δεν πήγα να παραδοθώ. Δεν προσπάθησα να εξαφανιστώ, δεν θυμάμαι γιατί πέταξα το κινητό, δεν απομακρύνθηκα, σε διπλανή οικοδομή είχα πάει» είπε ο δράστης.",https://www.tovima.gr/wp-content/uploads/2024/05/6222450.jpg,"«Ήμουν εκτός εαυτού, δεν κατάλαβα πως έφτασα εκεί, γι' αυτό δεν πήγα να παραδοθώ» είπε ο 50χρονος γυναικοκτόνος στο Μενίδι, που μετά το έγκλημα γύρισε ατάραχος στο ξενοδοχείο που διέμενε.",2024,5,23
https://www.tovima.gr/2024/05/19/society/gynaikoktonia-sto-menidi-i-aporia-kai-ta-teleytaia-xronia-tis-40xronis/,Γυναικοκτονία στο Μενίδι: Η απορία και τα τελευταία λόγια της 40χρονης,2024-05-19,12:41,Κοινωνία,Newsroom,"Νέα στοιχεία για την αποτρόπαιη γυναικοκτονία  στο Μενίδι - Τα τελευταία λόγια του θύματος, τι αποδεικνύει η ιατροδικαστική έκθεση, ο κυνισμός του δράστη.","Μόλις ο δράστης της γυναικοκτονίας στο Μενίδι αντίκρισε το υποψήφιο θύμα του, την άτυχη 40χρονη πρώην σύζυγό του, αφού νωρίτερα της είχε στήσει καρτέρι θανάτου, τη ρώτησε: «Τι έγινε;» Και εκείνη γεμάτη απορία απάντησε ρωτώντας: – «Τι εννοείς»;Αυτές οι δύο κουβέντες ήταν και οι τελευταίες που βγήκαν ποτέ από το στόμα της καθώς λίγα λεπτά μετά άφηνε την τελευταία της πνοή στην άσφαλτο, χτυπημένη από 15 μαχαιριές όπως αναφέρει η ιατροδικαστική έκθεση που ήρθε σήμερα στο φως της δημοσιότητας και περιγράφει τις συνθήκες του άγριου εγκλήματος και την ανθρωποκτόνο μανία του δράστη σε βάρος της 40χρονης πρώην συζύγου του.«Δεν μπορούσα να τη βλέπω με άλλον», είπε απολογούμενους στους αξιωματικούς του τμήματος εγκλημάτων κατά ζωής. Και δυστυχώς για εκείνην, την είδε στο facebook με έναν άλλον άντρα. Και καθώς δεν μπορούσε με τίποτα να δεχθεί το χωρισμό τους και ότι η πρώην γυναίκα του μπορούσε να συνδέεται με κάποιον άντρα που δεν ήταν ο ίδιο έλαβε την απόφαση, όπως κυνικά ομολόγησε στους αστυνομικούς «για να το τελειώσω όλο αυτό».Το βίντεο ντοκουμέντοΕπί μιάμιση τουλάχιστον ώρα πριν δολοφονήσει την άτυχη γυναίκα, ο δράστης κυκλοφορεί στην περιοχή. Σε βίντεο ντοκουμέντο απεικονίζεται να περπατά στο πεζοδρόμιο κρατώντας μια μπλε σακούλα, με τις Αρχές να θεωρούν πως ήταν τα μπουκάλια μπίρας που είχε καταναλώσει. Τα πετάει σε έναν κάδο σκουπιδιών και συνεχίζει να περπατάει προς το μέρος όπου τελικά συναντά και δολοφονεί τη 40χρονη.Τα ξημερώματα Πέμπτης 16 Μαΐου λίγο μετά τις 05.00 το πρωί στη συμβολή των οδών Πάρνηθος και Αριστοτέλους στο Μενίδι. Κάμερα ασφάλειας καταστήματος κατέγραψε τα τελευταία δευτερόλεπτα που η 40χρονη ήταν ζωντανή, λίγο πριν δολοφονηθεί με περισσότερες από 10 μαχαιριές από τον πρώην σύζυγό της.Στο υλικό από το κλειστό κύκλωμα παρακολούθησης φαίνεται ο δράστης της αγρίας δολοφονίας να κινείται νευρικά κάτω από το σπίτι της πρώην γυναίκας του. Περπατά επί της οδού Αριστοτέλους και στρίβει προς την Πάρνηθος, ενώ στο σημείο υπάρχει ένα ακόμη άτομο νεαρής ηλικίας. Ο 50χρονος, αποφασισμένος να τη σκοτώσει, πλησιάζει τη 40χρονη και της κλείνει τον δρόμο.Η γυναίκα φορά ένα λευκό φούτερ, με τον καθ’ ομολογίαν δολοφόνο να της φωνάζει. Αυτός ήταν και ο τελευταίος διάλογος που φέρεται να είχαν. Από τις φωνές, το νεαρό άτομο που βρίσκεται μόλις πέντε μέτρα μακριά τους και άθελά του γίνεται αυτόπτης μάρτυρας της δολοφονίας, γυρίζει και κοιτάζει προς το μέρος τους. Αντιλαμβάνεται την ένταση, αλλά ακαριαία ο δράστης βγάζει το μαχαίρι και θα δολοφονήσει την πρώην γυναίκα του στη μέση του δρόμου.Αποκαλυπτική η ιατροδικαστική έκθεσηΜάλιστα σοκ προκαλεί η έκθεση του ιατροδικαστή, καθώς σύμφωνα με την εφημερίδα «Πατρίς», η 40χρονη «έφερε 15 τραύματα από νύσσον και τέμνον όργανο, αλλά και τραύματα σε όλο της το σώμα, ακόμα και στα χέρια της, σημάδι ότι η γυναίκα προσπάθησε να απωθήσει τον δράστη».«Κτήνος, απάνθρωπος τύπος»«Ανθρωπόμορφο τέρας, ένα κτήνος, απάνθρωπο τύπο», χαρακτήρισε τον 50χρονο μιλώντας στο MEGA, ο ειδικός αστυνομικός αναλυτής Σταύρος Μπαλάσκας.«Ένας άνθρωπος που είναι αμετανόητος, συνεχίζει να λέει «καλά της έκανα, της άξιζε», συνεχίζει να λέει ψέματα. Εμπαθής μέθυσος. Είναι ένας ιδιαίτερα αντιπαθής και στην όψη, οι αστυνομικοί δε θέλουν να ασχολούνται πολύ μαζί του. Πασάρεται στην ελληνική δικαιοσύνη για να πάρει αυτό που του αξίζει», προσέθεσε.«Με τον πρώην σύζυγό μου δεν ήμασταν ποτέ καλά»Η 40χρονη Ενκελέιντα είχε γνωρίσει τον 50χρονο μόλις 17 χρονών κι έφυγαν από τον Αυλώνα για ένα καλύτερο μέλλον στην Ελλάδα. Στα 19 της χρόνια γέννησε την κόρη της, ενώ τα προβλήματα του ζευγαριού χρονολογούνται από το 2013.Μάλιστα η άτυχη γυναίκα είχε καταγγέλλει τον δράστη και  στην τελευταία της καταγγελία στις 7 Μαΐου 2024, αποκάλυψε στους αστυνομικούς τα όσα εφιαλτικά περνούσε στο πλάι του.«Με τον πρώην σύζυγό μου δεν ήμασταν ποτέ καλά. Με έχει απειλήσει, εξυβρίσει πολλές φορές και με έχει βαρέσει. Τα έχω καταγγείλει πολλά περιστατικά άλλα όχι όλα. Εδώ και μία εβδομάδα τον έχω δει ότι με παρακολουθεί κάθεται με το αμάξι του έξω από το σπίτι μου και δεν γνωρίζω το λόγο. Χθες στις 23:10 ήταν πάλι έξω από το σπίτι μου και απλά καθόταν στο αμάξι του. Τον πλησίασα και τον ρώτησα γιατί είναι εδώ και άρχισε να με εξυβρίζει Π….θα δεις τι θα πάθεις, μ…. θα σας κάψω», ανέφερε η καταγγελία σύμφωνα με δημοσίευμα της εφημερίδας «Πατρίς».Επιπλεόν, εκείνη την ημέρα, η 21 ετών κόρη τους, είχε ειδοποιήσει την αστυνομία με αποτέλεσμα τη σύλληψη του πατέρα της. «Με τον πατέρα μου δεν έχω καθόλου καλές σχέσεις, από μωρό δε μου έδινε σημασία. Με έχει απειλήσει, εξυβρίσει πολλές φορές. Με τη μητέρα μου συνεχώς μαλώνει και την ενοχλεί. Ανησυχώ πολύ για την υγεία της γιατί τον θεωρώ επικίνδυνο», είχε πει στους αστυνομικούς.Το αλκοόλ οδήγησε στο διαζύγιο και τη δολοφονίαΣύμφωνα με όσα είχαν καταγγείλει οι δύο γυναίκες, ο δράστης του στυγερού εγκλήματος αντιμετώπιζε πρόβλημα με το αλκοόλ. Αυτή φαίνεται πως ήταν η αίτια που το ζευγάρι ήρθε σε διάσταση το 2013. Ο 50χρονος έφυγε για την Αλβανία για πέντε χρόνια και επέστρεψε υπό τον όρο να κόψει το αλκοόλ και μην ξαναπιεί. Όμως το 2021 αρχίζουν και πάλι τα προβλήματα με τη γυναίκα να του ζητά το 2023 να φύγει από το σπίτι, καθώς διαβλέπει τον κίνδυνο για εκείνη και για τα παιδιά της.Όπως καταγγέλλεται από συγγενείς και φίλους του θύματος, ο 50χρονος κατ’ επανάληψη απειλούσε την ίδια αλλά και τα δύο παιδιά τους, πως θα τους σκοτώσει.«Όταν ήταν έγκυος με την κόρη της, της είχε βάλει το κεφάλι σε κουβά με χλωρίνη», είπε η νύφη  του θύματος.«Έχουν γίνει τρεις σοβαρές μηνύσεις και γύρω στις 40 καταγγελίες. Κάθε εβδομάδα ήμασταν στην αστυνομία. Τον πιάνανε και τον αφήνανε ελεύθερο», είπε η κουνιάδα της 40χρονης.Όπως αποκαλύπτεται ο δράστης της γυναικοκτονίας κακοποιούσε συστηματικά όχι μόνο τη γυναίκα του, αλλά και τα δύο παιδιά τους, σύμφωνα και με μαρτυρίες στον ΑΝΤ1. Συχνά πυκνά, μετά από καταγγελίες, αστυνομικοί έφταναν στην πόρτα της οικογένειας, έκαναν συστάσεις στον 50χρονο και στη συνέχεια, έφευγαν.Όπως είπε αδερφός της  40χρονης ο δράστης «..έσπρωχνε την μικρή, είχε χτυπήσει τον μικρό και την ανιψιά μου είχε απειλήσει, τον αδελφό μου, και εμένα, όλη την οικογένεια. Το 2013 ήρθε με μαχαίρι, τον είχαν κρατήσει μια εβδομάδα και μετά τον άφησαν ελεύθερο».",https://www.tovima.gr/wp-content/uploads/2024/05/19/6222450.jpg,"Νέα στοιχεία για την αποτρόπαιη γυναικοκτονία  στο Μενίδι - Τα τελευταία λόγια του θύματος, τι αποδεικνύει η ιατροδικαστική έκθεση, ο κυνισμός του δράστη.",2024,5,19
https://www.tovima.gr/2024/05/18/society/gynaikoktonia-sto-menidi-efialti-diarkeias-vione-i-40xroni-simera-i-kideia/,Γυναικοκτονία στο Μενίδι: Εφιάλτης διαρκείας για τη 40χρονη – Αποκαλυπτικές μαρτυρίες,2024-05-18,10:45,Κοινωνία,Newsroom,Ιχνος μεταμέλειας από τον γυναικοκτόνο του Μενιδίου.  Ηταν πολύ συνειδητή η πράξη του. Είχε αποφασίσει να σκοτώσει τη 40χρονη πρώην σύζυγό του στήνοντας της καρτέρι θανάτου. Σήμερα η κηδεία.,"Μια ζωή γεμάτη βία και σκληρότητα έζησε στα χέρια του πρώην συζύγου της η 40χρονη γυναίκα που δολοφονήθηκε στο Μενίδι και μάλιστα όχι μόνο κατά τη διάρκεια του γάμου τους αλλά και μετά κατά την περίοδο μετά το χωρισμό  της.  Βίωνε άγρια βία που συνεχίστηκε  και τελικά κορυφώθηκε για τη βάναυση δολοφονία της με πολλαπλές μαχαιριές, μέσα στη μέση του δρόμου τα ξημερώματα της περασμένης Πέμπτης.Ο 50χρονος δολοφόνος άφησε μάλιστα το μαχαίρι καρφωμένο πάνω στο άψυχο σώμα της μέχρι την ώρα που οι αστυνομικοί έφτασαν στο σημείο του στυγερού εγκλήματος και εκείνος  παραδέχτηκε κυνικά την πράξη του, χωρίς να δείξει ίχνος μεταμέλειας.Ενώπιον των αστυνομικών του Ανθρωποκτονιών που τον ανέκριναν, ο 50χρονος παραδέχτηκε ότι είχε προαποφασίσει πως θα σκότωνε την πρώην σύζυγό του, στήνοντας της καρτέρι θανάτου στον δρόμο που χρησιμοποιούσε για να πάει στη δουλειά της.«Εάν δικαζόταν και δεν αναβαλλόταν εκ νέου η υπόθεση, τότε πιθανώς να υπήρχε καταδικαστική απόφαση»Η 40χρονη που δολοφονήθηκε από τον πρώην σύζυγό της«Δεν άντεχα να βλέπω τον φίλο της. Οδηγούσε το αυτοκίνητό μου. Εγώ δούλευα και εκείνη μου έτρωγε τα λεφτά. Χθες το πήρα απόφαση να σκοτώσω τη γυναίκα μου. Να κάνω εγώ δύο δουλειές για να μου τα τρώει;», ανέφερε ο δράστης της γυναικοκτονίας.Ο εισαγγελέας άσκησε σε βάρος του δράστη ποινική δίωξη για ανθρωποκτονία από πρόθεση σε ήρεμη ψυχική κατάσταση, παράνομη οπλοφορία και οπλοχρησία.Ζωή κόλασηΌπως καταγγέλλεται από συγγενείς και φίλους του θύματος, ο 50χρονος κατ’ επανάληψη απειλούσε την ίδια αλλά και τα δύο παιδιά τους, πως θα τους σκοτώσει.«Όταν ήταν έγκυος με την κόρη της, της είχε βάλει το κεφάλι σε κουβά με χλωρίνη», είπε η νύφη  του θύματος.«Έχουν γίνει τρεις σοβαρές μηνύσεις και γύρω στις 40 καταγγελίες. Κάθε εβδομάδα ήμασταν στην αστυνομία. Τον πιάνανε και τον αφήνανε ελεύθερο», είπε η κουνιάδα της 40χρονης.Όπως αποκαλύπτεται ο δράστης της γυναικοκτονίας κακοποιούσε συστηματικά όχι μόνο τη γυναίκα του, αλλά και τα δύο παιδιά τους, σύμφωνα και με μαρτυρίες στον ΑΝΤ1. Συχνά πυκνά, μετά από καταγγελίες, αστυνομικοί έφταναν στην πόρτα της οικογένειας, έκαναν συστάσεις στον 50χρονο και στη συνέχεια, έφευγαν.Για σχεδόν 20 ολόκληρα χρόνια, η ζωή της είχε μετατραπεί σε έναν εφιάλτη διαρκείας. Ο 50χρονος από την αρχή της σχέσης τους είχε δείξει τον άγριο χαρακτήρα του, και όταν πνιγόταν στο αλκοόλ, χανόταν κάθε έλεγχος.Όπως είπε αδερφός της  40χρονης ο δράστης «..έσπρωχνε την μικρή, είχε χτυπήσει τον μικρό και την ανιψιά μου είχε απειλήσει, τον αδελφό μου, και εμένα, όλη την οικογένεια. Το 2013 ήρθε με μαχαίρι, τον είχαν κρατήσει μια εβδομάδα και μετά τον άφησαν ελεύθερο».Δεκάδες περιστατικά βίαςΣύμφωνα με μαρτυρίες κατοίκων της περιοχής όπου διέμενε το ζευγάρι, ήταν δεκάδες τα περιστατικά βίας που άκουγαν από την οικία τους.Γειτόνισσα του θύματος δήλωσε πως «Είναι δυνατόν, να έρθει δύο, τρεις φορές η αστυνομία εδώ, να τους χωρίζει όταν τσακώνονται, τον έναν τον άλλον, να απειλεί για τη ζωή ο άλλος και να μην κάνουν κάτι; Τώρα να που φτάσαμε. Τώρα τι να πούμε. Να κάνει τι η αστυνομία;»Φίλη της 40χρονης είπε πως «ήταν χωρισμένη για ένα μεγάλο χρονικό διάστημα, μετά τον ξαναπήρε σπίτι της, έμεναν για κάποιο διάστημα μαζί. Αυτός γενικά είχε θέματα με το ποτό, έπινε πολύ. Για κάποιο διάστημα τα βρήκανε, ήταν εντάξει. Μετά η γυναίκα αποφάσισε να τον χωρίσει γιατί γενικά δημιουργούσε φασαρίες, έπινε ξανά».Σύμφωνα με κοντινή φίλη της οικογένειας «Ήταν μια μάνα πονεμένη, η οποία ζητούσε βοήθεια. Ζητούσε ένα καλύτερο αύριο για τα παιδιά της, και γι’ αυτό έκανε ολόκληρη μετακόμιση»Οι καταγγελίεςΗ Ενκελέιντα κατήγγειλε για πρώτη φορά τον 50χρονο τον Απρίλιο του 2013. Με εμφανή τα σημάδια από τους ξυλοδαρμούς, η 40χρονη έκανε την τελευταία καταγγελία την Τρίτη του Πάσχα.Το περασμένο Σάββατο υπήρξε ένα ακόμη άγριο επεισόδιο ενδοοικογενειακής βίας που έχει καταγραφεί από κάμερα ασφαλείας.Ο δράστης, έσπαγε μπουκάλια μπίρας και με ένα από αυτά προσπάθησε να τη χαρακώσει. Η κόρη της κάλεσε την Αστυνομία.Μετά την τελευταία καταγγελία τη 40χρονη είχε εξετάσει ιατροδικαστής, κατά την ΕΛ.ΑΣ., ενώ αστυνομικοί εγκατέστησαν panic button στο κινητό της και της είχαν προτείνει να τη μεταφέρουν σε δομή μαζί με τα παιδιά της για να μην διατρέχει κίνδυνο. Ωστόσο, σύμφωνα πάντα με την ΕΛ.ΑΣ., εκείνη επέλεξε να μην πάει.«Εάν δικαζόταν…»Ο 50χρονος παραπέμφθηκε στο αυτόφωρο ο 50χρονος, όμως  η δίκη αναβλήθηκε για 10 ημέρες και αφέθηκε ελεύθερος. Επρόκειτο να δικαστεί την Παρασκευή, μια μέρα μετά το στυγερό έγκλημα.«Αυτός ο άνθρωπος με τον καινούριο νόμο θα έπρεπε να κρατηθεί εάν η υπόθεση αναβαλλόταν εντός 3ημέρου και όχι εντός 10 ημερών. Δεν θα είχε αρθεί η κράτηση και θα δικαζόταν η υπόθεσή του. Εάν δικαζόταν και δεν αναβαλλόταν εκ νέου η υπόθεση, τότε πιθανώς να υπήρχε καταδικαστική απόφαση. Είχε την δυνατότητα ακόμα και για πλημμεληματική ποινή να διατάξει ότι πρέπει να εκτισθεί μέρος της ποινής. Τα αυτόφωρα στην Ευελπίδων έρχονται σωρηδόν. Δεν ξέρω κατά πόσο υπήρχε χρόνος να διαγνωστεί ο πλήρης φάκελος της δικογραφίας. Εκ του αποτελέσματος, έχουμε αυτή την δυσάρεστη εξέλιξη», επεσήμανε ο ποινικολόγος, Γιάννης Γλύκας.Πώς συνελήφθηΜετά τη γυναικοκτονία, ο καθ’ ομολογία δράστης άφησε το φονικό μαχαίρι καρφωμένο στην κοιλιά της γυναίκας και κρύφτηκε. Εντοπίστηκε ώρες μετά το έγκλημα.Αρχικά πήγε σε ένα ξενοδοχείο στο οποίο έμεινε δύο ώρες. Έπειτα, και αφού κατάλαβε ότι οι Αστυνομικοί ήταν στα ίχνη του, έφυγε και εντοπίστηκε σε μια οικοδομή στο Καματερό να πίνει μπίρες, με την Αστυνομία να έχει κληθεί εκεί για να αντιμετωπίσει ένα περιστατικό μέθης και τους άνδρες της ΕΛ.ΑΣ. ακόμα και τότε να μην έχουν καταλάβει ότι πρόκειται για τον δράστη.Σημειώνεται ότι στο συγκεκριμένο ξενοδοχείο κατέφευγε συχνά, με τους υπαλλήλους να σημειώνουν πως αντιμετώπιζε προβλήματα με το ποτό.Όταν μεταφέρθηκε στο τμήμα και έδωσε τα στοιχεία του, αξιωματικοί της Αστυνομίας είδαν πως ο 50χρονος είχε εμπλακεί σε περιστατικά ενδοοικογενειακής βίας και νωρίτερα είχε σκοτώσει στην οδό Πάρνηθος τη 40χρονη γυναίκα.Σήμερα η κηδείαΟ 50χρονος, μετά την δολοφονία, οδηγήθηκε ενώπιον του εισαγγελέα που του άσκησε δίωξη για ανθρωποκτονία από πρόθεση, σε ήρεμη ψυχική κατάσταση και για τον νόμο περί όπλων και πήρε προθεσμία για να απολογηθεί την Δευτέρα.Μέχρι τότε θα συνεχιστεί η κράτηση στο πλαίσιο της σύλληψής του.Η σωρός της άτυχης γυναίκας μεταφέρθηκε στην Αλβανία, και σήμερα 18 Μαΐου θα πραγματοποιηθεί η κηδεία της.",https://www.tovima.gr/wp-content/uploads/2024/05/18/SARE0330.jpg,Ιχνος μεταμέλειας από τον γυναικοκτόνο του Μενιδίου.  Ηταν πολύ συνειδητή η πράξη του. Είχε αποφασίσει να σκοτώσει τη 40χρονη πρώην σύζυγό του στήνοντας της καρτέρι θανάτου. Σήμερα η κηδεία.,2024,5,18
https://www.tovima.gr/2024/05/17/society/menidi-apeiles-ksylodarmoi-via-pos-ftasame-sti-nea-gynaikoktonia/,"Μενίδι: Απειλές, ξυλοδαρμοί, βία – Πώς φτάσαμε στη νέα γυναικοκτονία",2024-05-17,14:18,Κοινωνία,Newsroom,"Σοκάρουν οι λεπτομέρειες της γυναικοκτονίας στο Μενίδι - Η ζωή κόλαση της 40χρονης, ο κυνικός πρώην σύζυγός της και οι μαρτυρίες","«Σκότωσα τη γυναίκα μου και δεν το μετανιώνω. Δεν ήθελα να την βλέπω με άλλον. Της είχα πει πως αν την έβλεπα με άλλον θα την σκότωνα», είπε κυνικά στους αστυνομικούς ο 50χρονος που κατακρεούργησε την 40χρονη πρώην σύζυγό του χθες τα ξημερώματα στο Μενίδι.Η Ενκελείντα ζούσε έναν εφιάλτη. Απειλές, ξυλοδαρμούς, βία ακόμη και μπροστά στα μάτια των παιδιών τους.«Τρεις μηνύσεις και γύρω στις 40 καταγγελίες. Εμείς κάθε εβδομάδα ήμασταν στην Αστυνομία, τον κρατούσαν μια εβδομάδα και τον άφηναν. Όταν ήταν έγκυος στο πρώτο παιδί, της είχε βάλει το κεφάλι σε έναν κουβά με χλωρίνη», ανέφερε ο αδερφός του θύματος.Τι είπε ο δράστης στους αστυνομικούς «Μου έτρωγε λεφτά. Διατηρούσε εξωσυζυγική σχέση εδώ και πολλά χρόνια με διαφορετικούς άνδρες. Δεν μπορούσα να βλέπω τον φίλο της να οδηγεί το αυτοκίνητο και φωτογραφίες του στο Facebook».Φίλη της Ενκελείντα μίλησε στο MEGA για την απεγνωσμένη προσπάθειά της να ξεφύγει από τον κακοποιητικό πρώην σύζυγο.«Ξέραμε για αυτόν τον άνθρωπο ότι την παρακολουθούσε πολλά χρόνια, την χτυπούσε, είχε πάει στην Αστυνομία, η Αστυνομία δεν είχε κάνει τίποτα, τον άφηναν ελεύθερο αντί να τον κλείσουν σε μια ψυχιατρική κλινική. Αφού στις φυλακές δε χωράνε οι δολοφόνοι να τους κλείσουν στις ψυχιατρικές. Αλλά δεν το κάνουν πουθενά η Αστυνομία».Η γυναίκα δολοφονήθηκε λίγα μέτρα από το σπίτι της, την ώρα που πήγαινε στη δουλειά της. Κατευθυνόταν στην στάση του λεωφορείου, δεν πρόλαβε όμως.«Η κοπέλα ‘χάθηκε’ άδικα. Προσπαθούσε. Αλλά τι να κάνει και αυτή; Να πάει με τα νερά του, να μην τον νευριάζει. Είχε να έρθει πολύ καιρό. Από τότε που μπήκε στο καινούριο σπίτι, δεν είχε έρθει, δεν προλάβαινε. Όλα μαζί και δύο παιδιά. Και ερχόταν και στο γιατρό και ο γιατρός τη βοήθησε πολύ. Ο γιατρός τον είχε γνωρίσει αυτόν μία φορά, τον εγκληματία, το δολοφόνο, τον είχε γνωρίσει και της είχε πει μακριά. Αυτός ήταν αλκοολικός», συμπλήρωσε η φίλη της 40χρονης.Λίγες ώρες αργότερα, η κόρη του θύματος αναζητά τη μητέρα της. Με λυγμούς και τη φωτογραφία της στο κινητό, ρωτούσε με αγωνία τους αστυνομικούς εάν ήταν η μητέρα της η γυναίκα που κείτονταν νεκρή.Ζωή – κόλασηΗ 40χρονη μητέρα είχε καταγγείλει τρεις φορές για ενδοοικογενειακή βία τον εν διαστάσει σύζυγό της.Η Ενκελείντα κατήγγειλε για πρώτη φορά τον 50χρονο τον Απρίλιο του 2013 .Με εμφανή τα σημάδια από τους ξυλοδαρμούς. η 40χρονη έκανε την τελευταία καταγγελία την Τρίτη του Πάσχα.Το περασμένο Σάββατο υπήρξε ένα ακόμη άγριο επεισόδιο ενδοοικογενειακής βίας που έχει καταγραφεί από κάμερα ασφαλείας.Ο δράστης, έσπαγε μπουκάλια μπίρας και με ένα από αυτά προσπάθησε να την χαρακώσει. Η κόρη της κάλεσε την Αστυνομία.Στο σημείο που χάθηκε φίλοι και συγγενείς αφήνουν λουλούδια. Η κηδεία της θα γίνει αύριο στην Αλβανία.Πώς συνελήφθηΟ δράστης ήταν άφαντος και εν τέλει συνελήφθη δέκα ώρες μετά το έγκλημα και σύμφωνα με πληροφορίες, η εύρεση και η σύλληψή του έγιναν από σύμπτωση.Πιο συγκεκριμένα, ο 50χρονος δολοφόνος αρχικά πήγε σε ένα ξενοδοχείο στο οποίο έμεινε δύο ώρες. Έπειτα, και αφού κατάλαβε ότι οι Αστυνομικοί ήταν στα ίχνη του, έφυγε και εντοπίστηκε σε μια οικοδομή στο Καματερό να πίνει μπίρες, με την Αστυνομία να έχει κληθεί εκεί για να αντιμετωπίσει ένα περιστατικό μέθης και τους άνδρες της ΕΛ.ΑΣ. ακόμα και τότε να μην έχουν καταλάβει ότι πρόκειται για τον δράστη.Σημειώνεται ότι στο συγκεκριμένο ξενοδοχείο κατέφευγε συχνά, με τους υπαλλήλους να σημειώνουν πως αντιμετώπιζε προβλήματα με το ποτό.Όταν μεταφέρθηκε στο τμήμα και έδωσε τα στοιχεία του, αξιωματικοί της Αστυνομίας είδαν πως ο 50χρονος είχε εμπλακεί σε περιστατικά ενδοοικογενειακής βίας και νωρίτερα είχε σκοτώσει στην οδό Πάρνηθος τη 40χρονη γυναίκα.Δίωξη για ανθρωποκτονία από πρόθεση σε ήρεμη ψυχική κατάσταση στον 50χρονοΔίωξη για ανθρωποκτονία από πρόθεση σε ήρεμη ψυχική κατάσταση, άσκησε ο εισαγγελέας στον 50χρονο. Ο συζυγοκτόνος μεταφέρθηκε στον εισαγγελέα στα δικαστήρια της πρώην σχολής Ευελπίδων μετά τις 10.00 το πρωί της Παρασκευής.Μετά την άσκηση της δίωξης, ο κατηγορούμενος οδηγήθηκε στην αρμόδια ανακρίτρια από την οποία ζήτησε και πήρε προθεσμία για να προετοιμάσει την απολογία του, η οποία θα γίνει την ερχόμενη Δευτέρα.Ο 50χρονος, ο οποίος φέρεται να ομολόγησε πως μαχαίρωσε θανάσιμα τη 40χρονη γυναίκα στη μέση του δρόμου, επρόκειτο σήμερα να δικαστεί στο Αυτόφωρο Μονομελές για επεισόδια ενδοοικογενειακής βίας που είχε καταγγείλει η γυναίκα στις 7 Μαΐου, υπόθεση που είχε αναβληθεί για κρείσσονες αποδείξεις.Νωρίτερα, οι συνήγοροι του 50χρονου, σε αυτήν την υπόθεση, ζήτησαν νέα αναβολή, λόγω «κωλύματος του κατηγορουμένου». Το δικαστήριο ανέβαλε για τις 18 Μαρτίου 2025.Για την υπόθεση του αυτοφώρου, ο δράστης της δολοφονίας κατηγορείται για απειλή, εξύβριση και σωματική βλάβη.",https://www.tovima.gr/wp-content/uploads/2024/05/17/menidi3.jpg,"Σοκάρουν οι λεπτομέρειες της γυναικοκτονίας στο Μενίδι - Η ζωή κόλαση της 40χρονης, ο κυνικός πρώην σύζυγός της και οι μαρτυρίες",2024,5,17
https://www.tovima.gr/2024/05/17/society/gynaikoktonia-sto-menidi-pige-gia-mpyres-meta-to-egklima-vinteo-ntokoumento/,Γυναικοκτονία στο Μενίδι: Πήγε για μπύρες μετά το έγκλημα – Βίντεο ντοκουμέντο,2024-05-17,17:11,Κοινωνία,Newsroom,Καταγγελίες από φίλους και συγγενείς αναφέρουν ότι ο 50χρονος ήταν βίαιος απέναντι στη πρώην σύζυγό του.,"Απίστευτα είναι τα όσα βλέπουν το φως της δημοσιότητας για τον 50χρονο γυναικοκτόνο στο Μενίδι ο οποίος σκότωσε με δεκαεφτά μαχαιριές την εν διαστάσει σύζυγό του.Ο 50χρονος από την πρώτη στιγμή της σύλληψής του εμφανίστηκε αμετανόητος και κυνικός, η δε στάση του απέναντι στα δυο παιδιά του είναι ανατριχιαστική.Ο δράστης αμέσως μετά το αποτρόπαιο έγκλημά, σαν να μη συμβαίνει τίποτα, πήγε σε ξενοδοχείο και άνοιξε τηλεόραση για να ενημερωθεί για το τι λέγεται στα κανάλια για την πράξη του.Λίγο αργότερα, πήρε μπύρες και κρύφτηκε σε κοντινή οικοδομή, όπου και εντοπίστηκε από την Αστυνομία.Ζούσε έναν εφιάλτηΚαταγγελίες από φίλους και συγγενείς αναφέρουν ότι ο 50χρονος ήταν βίαιος απέναντι στη πρώην σύζυγό του μάλιστα κάποια στιγμή μεταξύ των βασανιστηρίων που της έκανε της είχε βουτήξει το πρόσωπο στον ασβέστη ενώ άλλη φορά την απειλούσε ότι θα της ρίξει χλωρίνη όταν ήταν έγκυος.Υπενθυμίζεται ότι, η γυναίκα είχε καταγγείλει τρεις φορές τον εν διαστάσει σύζυγό της για ενδοοικογενειακή βία. Την πρώτη φορά τον είχε καταγγείλει τον Απρίλιο του 2012, την δεύτερη τον Σεπτέμβριο του 2022 και την τρίτη πριν λίγες μόλις μέρες, στις 7 Μαΐου.Ο αδερφός του θύματος αποκάλυψε πως η 40χρονη και η οικογένειά της ανέβαιναν τον δικό τους Γολγοθά. «Σχεδόν κάθε βδομάδα ήμασταν στην αστυνομία. Τον κρατούσαν μια μέρα και την επόμενη τον άφηναν ελεύθερο. Το ζούσαμε αυτό συνέχεια. Είχε απειλήσει την ανιψιά μου, τον αδερφό μου και εμένα, όλη την οικογένεια», είπε χαρακτηριστικά.«Αυτός έπινε, ήταν αλκοολικός. Όταν έπινε, νόμιζε ότι όλοι τον αδικούσαν», συνέχισε ο αδερφός της 40χρονης.«Είχαν χωρίσει εδώ και καιρό. Την παρακολουθούσε, την απειλούσε. “Θα σας σκοτώσω όλους και τα παιδιά”, έλεγε. Πολλές φορές έσπρωχνε και τη μικρή, και τον μικρό τον είχε χτυπήσει», πρόσθεσε.",https://www.tovima.gr/wp-content/uploads/2024/05/17/menidi.jpg,Καταγγελίες από φίλους και συγγενείς αναφέρουν ότι ο 50χρονος ήταν βίαιος απέναντι στη πρώην σύζυγό του.,2024,5,17
https://www.tovima.gr/2024/05/16/politics/menidi-nomiki-katoxyrosi-tou-orou-gynaikoktonia-zita-o-syriza/,Μενίδι: Νομική κατοχύρωση του όρου «γυναικοκτονία» ζητά ο ΣΥΡΙΖΑ,2024-05-16,12:08,Πολιτική,Newsroom,"Με αφορμή τη νέα γυναικοκτονία στο Μενίδι ο ΣΥΡΙΖΑ ζητάει τη νομική κατοχύρωση του όρου, καθώς και τη λήψη μέτρων από την κυβέρνηση.","Μετά τη νέα γυναικοκτονία στο Μενίδι, ο ΣΥΡΙΖΑ-ΠΣ ζητά από την κυβέρνηση, τη λήψη μέτρων παράλληλα με τη νομική κατοχύρωση του όρου. Μάλιστα, στην ανακοίνωση υπογραμμίζεται ότι η δολοφονία της 40χρονης έρχεται μόλις ένα μήνα μετά από αυτή της Κυριακής Γρίβα έξω από το αστυνομικό τμήμα των Αγίων Αναργύρων.«Η νέα γυναικοτονία, περίπου έναν μήνα μετά τη δολοφονία της 28χρονης Κυριακής έξω από το Αστυνομικό Τμήμα Αγίων Αναργύρων, έρχεται να καταδείξει πόσο συνεχίζουμε να υστερούμε, ως Πολιτεία, στο ζήτημα της πραγματικής προστασίας των γυναικών από φαινόμενα έμφυλης βίας, τα οποία συχνά καταλήγουν σε τραγωδίες», αναφέρει ο ΣΥΡΙΖΑ ΠΣ.«Μια γυναίκα βρέθηκε δολοφονημένη στο Μενίδι, στη μέση του δρόμου, με ένα μαχαίρι καρφωμένο πάνω της. Έγινε γνωστό ότι είχε κάνει καταγγελίες για ενδοοικογενειακή βία, με την τελευταία στις 7 Μαΐου», προσθέτει.Ο ΣΥΡΙΖΑ σημειώνει ότι «η κυβέρνηση οφείλει να δεχτεί τη νομική κατοχύρωση του όρου γυναικοκτονία, ως μια ελάχιστη συμβολή στη συνολική κοινωνική προσπάθεια για την αντιμετώπιση της έμφυλης και ενδοοικογενειακής βίας».Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένων«Οφείλει να αφήσει στην άκρη την επικοινωνιακή διαχείριση και τον αυτοθαυμασμό για τις υψηλές επιδόσεις της στην ασφάλεια των πολιτών, που έτσι κι αλλιώς δεν αντιστοιχούν στην πραγματικότητα, και να λάβει μέτρα για την καλύτερη αντιμετώπιση των καταγγελιών, με εξειδικευμένο και επαρκή προσωπικό», τονίζει το κόμμα της αξιματικής αντιπολίτευσης.«Οφείλει επίσης να λάβει μέτρα για την ανάδειξη της κοινωνικής διάστασης του προβλήματος και μια εκτεταμένη συζήτηση με στόχο την αλλαγή αντιλήψεων», καταλήγει.",https://www.tovima.gr/wp-content/uploads/2024/05/16/menidi-gynaikoktonia.jpg,"Με αφορμή τη νέα γυναικοκτονία στο Μενίδι ο ΣΥΡΙΖΑ ζητάει τη νομική κατοχύρωση του όρου, καθώς και τη λήψη μέτρων από την κυβέρνηση.",2024,5,16
https://www.tovima.gr/2024/05/16/society/gynaikoktonia-sto-menidi-eixe-kataggellei-endooikogeneiaki-via-yparxei-martyras-kleidi/,Γυναικοκτονία στο Μενίδι: Είχε καταγγέλλει ενδοοικογενειακή βία – Υπάρχει μάρτυρας-κλειδί,2024-05-16,09:24,Κοινωνία,Newsroom,"Το σενάριο της γυναικοκτονίας φαίνεται να εξετάζουν όλο και περισσότερο οι Αρχές για τον θάνατο της 40χρονης στο Μενίδι, η οποία βρέθηκε νεκρή με μαχαίρι καρφωμένο στην κοιλιά της - Αναζητούν τον δράστη - Στο θύμα είχε δοθεί panic-button","Νέα τροπή παίρνει η υπόθεση με την 40χρονη που εντοπίστηκε νεκρή στη μέση του δρόμου στο Μενίδι.Το σενάριο της γυναικοκτονίας φαίνεται να εξετάζουν όλο και περισσότερο οι Αρχές για τον θάνατο της γυναίκας, η οποία βρέθηκε νεκρή με μαχαίρι καρφωμένο στην κοιλιά της το πρωί της Πέμπτης, στη συμβολή των οδών Πάρνηθος και Αριστοτέλους.Σύμφωνα με πληροφορίες της ΕΡΤ, η γυναίκα είχε κάνει δύο καταγγελίες για ενδοοικογενειακή βία από τον εν διαστάσει σύζυγό της, ηλικίας 50 ετών. Η πρώτη ήταν τον Σεπτέμβριο του 2022 και η τελευταία το Μεγάλο Σάββατο.Σύμφωνα με πηγές της ΕΛΑΣ, της είχε χορηγηθεί panic button αλλά δεν είναι γνωστό εάν το είχε ενεργοποιήσει. Επίσης, της προτάθηκε να πάει σε δομή αλλά αρνήθηκε.Υπάρχει μάρτυρας – κλειδίΣύμφωνα με το OPEN υπάρχει μάρτυρας-κλειδί που φαίνεται ότι είδε τη δολοφονία.Οι Αρχές απορρίπτουν τη ληστεία, καθώς στο σημείο βρέθηκε και η τσάντα του θύματος.Επί δύο ώρες στο πεζοδρόμιο η σορός της γυναίκαςΣτο σημείο έφθασαν άμεσα άνδρες της Υποδιεύθυνσης Δίωξης Εγκλημάτων κατά Ζωής και Ιδιοκτησίας, οι οποίοι εντόπισαν τη γυναίκα νεκρή, έχοντας στην κοιλιά της καρφωμένο ένα μαχαίρι.Στο σημείο αναμένεται ιατροδικαστής, ενώ γίνονται έρευνες για άλλα στοιχεία ή για τυχόν υλικό από κάμερες ασφαλείας.Μητέρα δύο παιδιών η 40χρονηΤο θύμα είναι μία 40χρονη γυναίκα από την Αλβανία, μητέρα δύο εφήβων. Η άτυχη γυναίκα είχε κάνει δύο καταγγελίες – κατά άλλες πηγές τρεις- για ενδοοικογενειακή βία από τον εν διαστάσει σύζυγό της, ηλικίας 50 ετών, κατά τις οποίες ο δράστης είχε αναζητηθεί και συλληφθεί στα όρια του αυτοφώρου.Στο θύμα είχε χορηγηθεί τότε panic button αλλά δεν είναι γνωστό εάν το είχε ενεργοποιήσει. Παράλληλα της είχε δοθεί η δυνατότητα μεταφοράς της σε δομή φιλοξενίας, αλλά είχε αρνηθεί.Δείτε εικόνες",https://www.tovima.gr/wp-content/uploads/2024/05/16/ISM0367-e1715840617462.jpg,"Το σενάριο της γυναικοκτονίας φαίνεται να εξετάζουν όλο και περισσότερο οι Αρχές για τον θάνατο της 40χρονης στο Μενίδι, η οποία βρέθηκε νεκρή με μαχαίρι καρφωμένο στην κοιλιά της - Αναζητούν τον δράστη - Στο θύμα είχε δοθεί panic-button",2024,5,16
https://www.tovima.gr/2024/05/09/opinions/via-genous-thilykou-nomos-genous-arsenikou-gynaikoktonia-ennoia-yparkti/,"Βία, γένους θηλυκού. Νόμος, γένους αρσενικού. Γυναικοκτονία, έννοια υπαρκτή",2024-05-09,08:34,Γνώμες,Γιάννης Γούσης,Βία: λέξη γένους θηλυκού. Νόμος: λέξη γένους αρσενικού.  Γυναικοκτονία: έννοια υπαρκτή.,"Σκηνή 1: Καστοριά, μέσα δεκαετίας 60.Ο μικρός ανιψιός συμμετέχει στις προετοιμασίες του γάμου του θείου του, βοηθώντας όπου μπορούσε, ακολουθώντας τη μαμά του. Η οποία, παρέα με άλλες κυρίες, συγγενείς και γειτόνισσες, βρισκόταν σε μια συνεχή κινητικότητα, με κουβέντες που έδιναν κι έπαιρναν. Ο μικρός, συνεπαρμένος από τη γιορτινή ατμόσφαιρα και ζώντας έντονα την κάθε στιγμή, πλησιάζει τη μαμά του και τη ρωτάει χαμηλόφωνα: «Μαμά, ποια είναι αυτή η κυρία που αναφέρετε συνεχώς; Αυτή, … η κυρία Προίκα;» Το γέλιο της μαμάς του πρέπει ν’ ακούστηκε μέχρι την απέναντι όχθη της λίμνης.Σκηνή 2: Θεσσαλονίκη, μέσα δεκαετίας 70.Σε μπαλκόνι διαμερίσματος μιας μεσοαστικής περιοχής, ο σύζυγος, εργαζόμενος όπως και η σύζυγός του, κρεμάει τα σεντόνια του κρεβατιού και τα τινάζει. Απέναντι μια νοικοκυρά καθαρίζει τα παράθυρα της κουζίνας. Την ίδια μέρα κιόλας, στο συνηθισμένο απογευματινό καφεδάκι με τις γειτόνισσές της, η νοικοκυρά ανακοινώνει το «νέο» και η παρέα δεν μπορεί να το πιστέψει, πως είναι δυνατόν ένας άνδρας, και μάλιστα «επιστήμονας» να κάνει τέτοια πράγματα. Αυτές είναι γυναικείες δουλειές.Από τότε μέχρι σήμερα έχει περάσει πάνω από μισός αιώνας στη διάρκεια του οποίου η θέση της γυναίκας (και) στην ελληνική κοινωνία έχει αλλάξει ριζικά, συμπαρασύροντας βαθιά ριζωμένες προκαταλήψεις, εδραιωμένες πεποιθήσεις, παγιωμένους ρόλους, σχέσεις εξάρτησης και θεσμούς, μια κατάσταση δηλαδή που για πολλά, πολλά χρόνια ήταν «αγκυροβολημένη» στην οικογένεια και μέσω αυτής στην κοινωνία. Και από τη «θέση της στο σπίτι» η γυναίκα άρχισε να κερδίζει σταδιακά τη δικιά της θέση της στην κοινωνία, βγαίνοντας από τη σκιά του άνδρα προσπαθώντας παράλληλα, σ’ αυτήν την «ορειβασία» της, να φθάσει και να πατήσει στην ίδια «κορυφή του βουνού», όπου θρόνιαζε για αιώνες ο άνδρας. Να κατακτήσει δηλαδή την ισότητα των φύλων.Ισότητα, τόσο μέσω των νόμων, όσο όμως περισσότερο μέσω της αποδοχής από την ίδια την κοινωνία. Ένας συνεχής αγώνας, αφού de jure και de facto το «ισχυρό» φύλο ήταν πανίσχυρο σε σχέση με το «ασθενές». Μόλις το 1952 ψηφίστηκε η διεθνής σύμβαση του ΟΗΕ για ίσα πολιτικά δικαιώματα των γυναικών και την ίση πρόσβασή των σε όλα τα δημόσια λειτουργήματα. Αυτό ήταν το έναυσμα για τη χώρα μας να δώσει με τον Νόμο 2159 την ίδια χρονιά το δικαίωμα του εκλέγειν και εκλέγεσθαι στις γυναίκες, ανοίγοντας εν συνεχεία τις «πόρτες του Δημοσίου» που μέχρι τότε ήταν ερμητικά κλειστές και δεν επέτρεπαν καν στις γυναίκες να έχουν τη δυνατότητα να εργαστούν σε δημόσιες υπηρεσίες.Ένα τέταρτο του αιώνα αργότερα, το Σύνταγμα του 1975, με το Άρθρο 4, ορίζει ρητά ότι «οι Έλληνες και οι Ελληνίδες έχουν ίσα δικαιώματα και υποχρεώσεις», καθιερώνοντας για πρώτη φορά συνταγματικά την ισότητα των φύλων. Αρχές δεκαετίας του 80 η χώρα μας, εναρμονιζόμενη με τη νομοθεσία της (σημερινής) Ευρωπαϊκής Ένωσης και με συμβάσεις διεθνών οργανισμών, προχωράει στη ριζική αναθεώρηση του οικογενειακού δικαίου με γνώμονα τη συνταγματική επιταγή της ισότητας των δύο φύλων (Νόμος 1329/83). Καταργείται μεταξύ των άλλων η έννοια της πατριαρχικής οικογένειας, ο θεσμός της προίκας, η υποχρέωση της γυναίκας να παίρνει το επίθετο του συζύγου της και το παιδί το επώνυμο του πατέρα του, ενώ θεσμοθετήθηκε το συναινετικό διαζύγιο.Τις επόμενες δεκαετίες θεσπίστηκαν πολλοί νόμοι που επιτρέπουν στις γυναίκες να «σκαρφαλώνουν» στο «βουνό» της ισότητας σε τομείς όπως η εργασία, η οικογένεια, η εκπαίδευση, η κοινωνική πρόνοια και ασφάλιση, η υγεία, ενώ παράλληλα η νομοθεσία προσπαθεί να προστατεύσει τη γυναίκα από διάφορες μορφές βίας. Θα εστιάσουμε στο τελευταίο, μιας και έχει να κάνει με το υπέρτατο αγαθό, τη ζωή και την προστασία της.Επιστρέφοντας λοιπόν από τη διαδρομή μας στους νόμους (de jure), ας έρθουμε στη σημερινή πραγματικότητα (de facto), αναλογιζόμενοι τα εξής:Σκηνή 3: ένας άνδρας περπατάει βράδυ σε έναν μισοσκότεινο δρόμο, όπου εκτός από τρεις γυναίκες που ακολουθούν πίσω του, δεν κυκλοφορεί κανείς.Πόσο πιθανό είναι να φοβηθεί ο άνδρας;Σκηνή 4: η ίδια με τη σκηνή 3 με αντεστραμμένους ρόλους.Μία γυναίκα προχωράει μπροστά από τρεις άνδρες. Πόσο πιθανό είναι να φοβηθεί η γυναίκα;Το πιο πιθανό είναι ο άνδρας να μην φοβηθεί καθόλου, ενώ η γυναίκα να φοβηθεί για σεξουαλική παρενόχληση, ληστεία, βιασμό, αλλά και για την ίδια της τη ζωή. Ακόμα κι αν τον άντρα τον ακολουθούν τρεις άντρες, ο πιθανός φόβος του θα έχει να κάνει με ληστεία και ενδεχομένως με δολοφονική επίθεση. Ένα μικρό παράδειγμα της πραγματικότητας που αναδεικνύει την, εκ των πραγμάτων απορρέουσα, μειονεκτική θέση της γυναίκας σε σχέση με τον άνδρα σε θέματα βίας.Ας το έχουμε αυτό υπ’ όψιν εμείς οι άνδρες, όταν, εκ του ασφαλούς, κρίνουμε ανθρώπους και καταστάσεις. Ακόμα και αν κάποιοι ενδόμυχα να αισθάνονται ότι έχουν εκδιωχθεί από αυτές τις ενδιάμεσες βουνοκορφές που «πάτησε» η γυναίκα τα τελευταία χρόνια στην ορειβασία της προς την ισότητα. Ποιος; Αυτός που «άντρας είμαι και το κέφι μου θα κάνω» και «θα ζήσω ελεύθερο πουλί». Ο ισχυρός, με τον ανδρισμό του.Παράλληλα ας νοιώσουν κι οι γυναίκες ότι έχοντας καταφέρει, σε σχετικά μικρό χρονικό διάστημα, να «τρυπήσουν» την καταπίεση που υφίσταντο για αιώνες και να βελτιώσουν τη θέση τους, έχουν «ξεριζώσει» παγιωμένες ανισορροπίες που ίσχυαν στη σχέση των δύο φύλων και είχαν «εμποτίσει» τόσο τον άνδρα, όσο και τη γυναίκα, άρα αντίστοιχα την οικογένεια και την κοινωνία. Κι όχι μόνο «έγινε και σωφερίνα, αλλά έβαλε ήδη και παντελόνια». Η αλλαγή αυτή διαμορφώνει σταδιακά μια νέα ταυτότητα τόσο της γυναίκας, όσο όμως και του άνδρα και σε συνδυασμό μάλιστα με τις κρίσεις που βιώνουμε τα τελευταία χρόνια, μπορεί να οδηγήσει σε μετωπική σύγκρουση συναισθημάτων και λογικής ανοίγοντας πληγές, κυριολεκτικά και μεταφορικά.Άνδρες ή γυναίκες όμως ο νόμος δεν ξεχωρίζει. Άρα τι θα έπρεπε να ισχύει βάσει των νόμων; Χωρίς να υπεισερχόμαστε σε νομικές λεπτομέρειες, ας παραμείνουμε στα βασικά, δηλαδή στο Σύνταγμά μας, το οποίο ορίζει τα εξής:Άρθρο 2: (Πρωταρχικές υποχρεώσεις της πολιτείας)Ο σεβασμός και η προστασία της αξίας του ανθρώπου αποτελούν την πρωταρχική υποχρέωση της Πολιτείας.Άρθρο 5: (Ελεύθερη ανάπτυξη της προσωπικότητας, προσωπική ελευθερία)Καθένας έχει δικαίωμα να αναπτύσσει ελεύθερα την προσωπικότητά του ….Όλοι όσοι βρίσκονται στην Eλληνική Eπικράτεια απολαμβάνουν την απόλυτη προστασία της ζωής, της τιμής και της ελευθερίας τους ….Η προσωπική ελευθερία είναι απαραβίαστη …Άρθρο 6: (Προσωπική ασφάλεια, προφυλάκιση)Συνοψίζουμε: προστασία της αξίας του ανθρώπου ως πρωταρχική υποχρέωση της Πολιτείας, όλοι απολαμβάνουν την απόλυτη προστασία της ζωής, της τιμής και της ελευθερίας τους, η προσωπική ελευθερία είναι απαραβίαστη, ταυτόχρονα με προσωπική ασφάλεια.Χωρίς τις απαραίτητες γνώσεις συνταγματολόγου για την ορθή, νομική και όχι μόνο, ερμηνεία των συγκεκριμένων άρθρων, επαφίεμαι σε απόψεις ειδικών οι οποίοι υποστηρίζουν ότι: το δικαίωμα της προσωπικής ασφάλειας σε συνδυασμό με την πρωταρχική υποχρέωση της Πολιτείας να σέβεται και να προστατεύει την αξία του ανθρώπου, θα έπρεπε να οδηγεί το κράτος να παίρνει εκείνα τα μέτρα που θα προστατεύουν τον πολίτη. Ο οποίος κατ’ αυτόν τον τρόπο θ’ απολαμβάνει την απόλυτη προστασία της ζωής, της τιμής και της ελευθερίας του. Όπου πολίτης, σύμφωνα με το Άρθρο 4, είναι τόσο ο άνδρας, όσο κι η γυναίκα, αφού «οι Έλληνες και οι Ελληνίδες έχουν ίσα δικαιώματα και υποχρεώσεις».Είναι όμως όντως έτσι κι’ έχει ισορροπήσει πραγματικά η «ζυγαριά» της ισότητας στο ζήτημα της βίας και της αντιμετώπισής της ή, όπως είδαμε και στα προαναφερθέντα παραδείγματα, η γυναίκα συνεχίζει να κουβαλάει στην πλάτη της «βαρίδια», όπως ο φόβος, ιδιαίτερα ως απόρροια φαινομένων βίας εναντίον της, που κάποιες φορές φτάνουν ακόμα και στο έγκλημα; Όπως δυστυχώς βιώσαμε και στην Ελλάδα πριν λίγες ημέρες. Ακόμα μια φορά. Παραμένοντας στο νομικό πλαίσιο, μπορεί να ρωτήσει κάποιος, τι περισσότερο πρέπει να κάνουμε για να προστατεύσουμε τη γυναίκα; Δεν φτάνουν όλοι αυτοί οι νόμοι περί ισότητας; Εκ του αποτελέσματος, όχι! Η πραγματικότητα είναι σκληρή: βία, εγκληματικότητα, πρόβλημα ασφάλειας για τους πολίτες, ιδιαίτερα όμως για τη γυναίκα. Άρα, παρ’ ότι έχουμε κάνει αρκετά βήματα προς τη σωστή κατεύθυνση, πρέπει να αναγνωρίσουμε ότι δεν είναι αρκετά και οφείλουμε να εστιάσουμε στο συγκεκριμένο πρόβλημα για να το αντιμετωπίσουμε όσο πιο αποτελεσματικά γίνεται.Και τι να κάνουμε δηλαδή; Άμεσα θα πρέπει να προχωρήσουν οι βουλευτές, παραμερίζοντας κομματικές σκοπιμότητες και μικροπολιτικά παιχνίδια, σε νομοθέτηση του όρου γυναικοκτονία, δηλαδή ανθρωποκτονία με θύμα γυναίκα. Με ευρεία συναίνεση. Δεν αποτελούν όλοι οι φόνοι γυναικών περιπτώσεις γυναικοκτονίας, αλλά τη νομική προσέγγιση, το «γράμμα του νόμου», περιλαμβανομένης της ακριβούς ονομασίας και των αντιστοίχων ποινών, θα τα καθορίσουν οι εξειδικευμένοι νομικοί. Η συγκεκριμένη διαδικασία δεν αποτελεί όμως το μείζον. Το ζητούμενο είναι η, επιτακτική πια, ανάγκη ευαισθητοποίησης της κοινωνίας, έτσι ώστε κανείς να μην «προσπερνάει» πιθανές περιπτώσεις άσκησης βίας σε γυναίκα και σταδιακά η ίδια να αισθάνεται ότι η «κραυγή» της ακούγεται. Και σε περιπτώσεις ανάγκης, να προστατεύεται.Και μ’ έναν επιπλέον νόμο θα λύσουμε το πρόβλημα, θα εξαφανίσουμε τη συγκεκριμένη μορφή βίας εναντίον της γυναίκας και θα εκλείψει αυτό το έγκλημα; Μακάρι να ήταν έτσι, αλλά όσο ζουν άνθρωποι, θα υπάρχουν κάποιοι που θ’ ασκούν βία και λίγοι που θα διαπράττουν εγκλήματα. Μα για τα εγκλήματα υπάρχουν και σήμερα νόμοι βάσει των οποίων αυτά εκδικάζονται και τα οποία εμπίπτουν στο κεφάλαιο ανθρωποκτονία. Γιατί χρειαζόμαστε έναν νέο νόμο αποκλειστικά για γυναικοκτονία; Όντως και με βάση τα στατιστικά δεδομένα σκοτώνονται πιο πολλοί άνδρες απ’ ότι γυναίκες, αλλά είναι πάρα πολύ λίγες οι περιπτώσεις που δολοφονούνται μόνο και μόνο επειδή είναι άνδρες. Εν αντιθέσει με τις γυναίκες. Και όπως αναφέρει στο έργο του «Το Πνεύμα των Νόμων» ο Γάλλος συγγραφέας και φιλόσοφος του Διαφωτισμού, Μοντεσκιέ, νόμοι είναι οι κανόνες οι οποίοι ανακύπτουν αναγκαστικά από τη φύση των πραγμάτων της κοινωνίας, κάτι δηλαδή που εκφράζει το πνεύμα της κοινωνίας. Και η κοινωνία νοιώθει, εδώ και καιρό, ότι υπάρχει όντως γυναικοκτονία, πέραν της ανθρωποκτονίας.Παράλληλα όμως με τη συγκεκριμένη νομοθέτηση η κυβέρνηση θα πρέπει να «τρέξει» μια, μεγάλης χρονικής διάρκειας, στοχευμένη καμπάνια ενημέρωσης με αποδέκτη την ελληνική οικογένεια, προσαρμοσμένη στις υπάρχουσες και διαφορετικές κατηγορίες συνανθρώπων μας. Άλλα τα μηνύματα που θα πρέπει να περάσει σε άτομα μεγαλύτερης ηλικίας, ειδικά άνδρες, που πέρασαν τα παιδικά τους χρόνια κάτω από τελείως διαφορετικές κοινωνικές συνθήκες και άλλα τα μηνύματα σε μικρά παιδιά, ο χαρακτήρας των οποίων είναι υπό διαμόρφωση. Στόχος είναι βραχυπρόθεσμα να ευαισθητοποιήσει την κοινωνία αναφορικά με θέματα βίας εναντίον της γυναίκας, περιλαμβανομένης και της αντίστοιχης ενημέρωσης και εκπαίδευσης των αρμόδιων υπεύθυνων λειτουργών και μακροπρόθεσμα να εμπεδώσει μια στάση ζωής η οποία θα έχει ως μια βασική παράμετρο ότι, όποιες και να είναι οι διαφορές μεταξύ άνδρα και γυναίκας, αυτές στη ζωή θα πρέπει να εξισορροπούνται. Έχοντας υπ’ όψιν και το Άρθρο 23 του χάρτη των θεμελιωδών δικαιωμάτων της Ευρωπαϊκής Ένωσης περί «ισότητας ανδρών και γυναικών»: «Η αρχή της ισότητας δεν αποκλείει τη διατήρηση ή τη θέσπιση μέτρων που προβλέπουν ειδικά πλεονεκτήματα υπέρ του υποεκπροσωπούμενου φύλου».Κι επειδή δεν είναι δυνατόν όλοι να έχουμε την ίδια άποψη, κάποιοι μπορεί να αναρωτηθούν: πάλι έχουμε να κάνουμε με δικαιωματιστές και ακτιβιστές που συνέχεια απαιτούν; Ίσα, ίσα, βασική αρχή της Δημοκρατίας είναι η ισορροπία μεταξύ της αρχής της πλειοψηφίας και της κατοχύρωσης των δικαιωμάτων των αδύναμων. Την πλειοψηφία του ελληνικού πληθυσμού αποτελούν οι γυναίκες, ενώ ταυτόχρονα είναι και οι πιο αδύναμες συγκριτικά με τους άνδρες. Και αν παρ’ όλα αυτά διαπιστώσουμε στην πορεία ότι η συγκεκριμένη νομοθέτηση παρουσιάζει κάποιες αρνητικές «παρενέργειες», εδώ θα είμαστε για να τις προσαρμόσουμε αντίστοιχα, εφαρμόζοντας και σ’ αυτήν την περίπτωση το πνεύμα των νόμων.«Δεν μπορεί κάτι να είναι απαραίτητα σωστό επειδή είναι νόμος. Πρέπει να είναι όμως νόμος, αν είναι το σωστό». Μοντεσκιέ.Υ.Γ.: Για την αδικοχαμένη Κυριακή: η απόλυτη σιωπή. Ως ελάχιστη ένδειξη τιμής στη μνήμη της και σεβασμού στην οικογένειά της.",https://www.tovima.gr/wp-content/uploads/2024/05/09/gynaikoktonia.jpg,Βία: λέξη γένους θηλυκού. Νόμος: λέξη γένους αρσενικού.  Γυναικοκτονία: έννοια υπαρκτή.,2024,5,9
https://www.tovima.gr/2024/05/08/society/ag-anargyroi-se-fasi-oloklirosis-i-ede-gia-ti-gynaikoktonia-pou-epirriptontai-eythynes/,Άγ. Ανάργυροι: Σε φάση ολοκλήρωσης η ΕΔΕ για τη γυναικοκτονία – Πού επιρρίπτονται ευθύνες,2024-05-08,17:31,Κοινωνία,Newsroom,Βαρύτατες οι ευθύνες του αστυνομικού σκοπού και της υποδιοικήτριας του ΑΤ Αγίων Αναργύρων αναφορικά με τη δολοφονία της Κυριακής.,"Σε φάση ολοκλήρωσης βρίσκεται η ΕΔΕ που είχε διαταχθεί αναφορικά με τη γυναικοκτονία έξω από το αστυνομικό τμήμα στους Αγίους Αναργύρους, με θύμα την 28χρονη Κυριακή.Σύμφωνα με τα όσα αποκάλυψε ο Βασίλης Λαμπρόπουλος, αστυνομικός συντάκτης των εφημερίδων «ΤΟ ΒΗΜΑ» και «ΤΑ ΝΕΑ» μέσα στο επόμενο διάστημα αναμένεται το πόρισμά της ΕΔΕ.Πληροφορίες αναφέρουν πως στο πόρισμα καταλογίζονται ευθύνες τόσο στον σκοπό, ο οποίος βρισκόταν στο φυλάκιο του Α.Τ. Αγίων Αναργύρων και δεν αντέδρασε την ώρα της φονικής επίθεσης, όσο και στην επόπτρια του αστυνομικού τμήματος.Παράλληλα, καταλογίζονται ευθύνες και στους υπόλοιπους αστυνομικούς του συγκεκριμένου ΑΤ, όπως στην αξιωματικό υπηρεσίας, την οδηγό της επόπτριας αλλά και στον διοικητή παρά το γεγονός ότι δεν βρισκόταν εκείνη την ώρα στο αστυνομικό τμήμα Αγίων Αναργύρων.Όσον αφορά τον τηλεφωνητή της Άμεσης Δράσης, ο οποίος είχε πει στην Κυριακή ότι «το περιπολικό δεν είναι ταξί», έχει κληθεί να δώσει εξηγήσεις, ωστόσο δεν θα του αποδοθεί κάποιο ποινικό αδίκημα.Το πόρισμα της Ένορκης Διοικητικής Εξέτασης θα δοθεί και στους Αδιάφθορους της Ελληνικής Αστυνομίας που έχουν προχωρήσει στη δική τους έρευνα, έπειτα από την εισαγγελική παραγγελία για τη διερεύνηση ποινικών ευθυνών από αστυνομικούς.Εκείνοι με τη σειρά τους αναμένεται να στείλουν το φάκελο με όλο το υλικό για τη δολοφονία της 28χρονης με πέντε μαχαιριές έξω από το ΑΤ Αγίων Αναργύρων στον αρμόδιο εισαγγελέα Αθηνών που είχε διατάξει τη σχετική έρευνα.Τι καταγγέλει η οικογένεια της ΚυριακήςΣε καταγγελία ότι με ευθύνη των αρμοδίων του Ψυχιατρείου Κορυδαλλού παρακωλύθηκε η ψυχιατρική εξέταση του δράστη της δολοφονίας της Κυριακής Γρίβα, έξω από το Τμήμα των Αγίων Αναργύρων, προβαίνουν με δελτίο Τύπου που εξέδωσαν οι συνήγοροι Υποστήριξης της Κατηγορίας της μητέρας και της αδελφής του θύματος, Έλενα Τζούλη και Γιάννης Απατσίδης.Οι δύο συνήγοροι επικαλούμενοι «λόγους διασφάλισης της ακεραιότητας της διεξαγόμενης ανακριτικής διαδικασίας, αλλά και κατά Συνείδηση» αναφέρουν ότι το Ψυχιατρείο των Κρατουμένων Κορυδαλλού «όπως νομίμως εκπροσωπείται, παρακώλυσε ανεπίτρεπτα την έγκαιρη εξέταση του κατηγορουμένου, από τον διορισμένο πραγματογνώμονα και τους διορισμένους τεχνικούς συμβούλους των θυμάτων, κατά τη γνώμη μας με κίνητρο την ωφέλειά του».Στο δελτίο Τύπου των δύο δικηγόρων αναφέρεται «Στις 20-04-2024 επρόκειτο να διενεργηθεί η ψυχιατρική πραγματογνωμοσύνη, πλην όμως ματαιώθηκε η διενέργειά της, για απολύτως ύποπτους και αντιυπηρεσιακούς λόγους, με σύστοιχη απεύθυνση ανυπόστατων κατηγοριών κατά της κυρίας Ανακρίτριας, ότι δήθεν η ίδια όφειλε να ενημερώσει το Ψυχιατρείο Κρατουμένων Κορυδαλλού για την εξέταση, πράγμα που είναι απολύτως αναληθές. Βάσει «υπηρεσιακής αναφοράς» υπαλλήλου του Ψυχιατρείου, ο οποίος, μάλιστα, είναι παντελώς αναρμόδιος να απαντήσει, και την «αναφορά» του οποίου χρησιμοποιεί η κυρία Διευθύντρια παντελώς ανυπόστατα, αλλά και από την συνεκτίμηση όλων των στοιχείων, αποδεικνύεται ότι, ενώ ο διορισμένος από εμάς τεχνικός σύμβουλος ψυχίατρος είχε στην κατοχή του τον διορισμό του, ώστε να εξετάσει από κοινού με τον πραγματογνώμονα τον κατηγορούμενο, παρακωλύθηκε η διενέργεια της πραγματογνωμοσύνης, με σκοπό να αναβληθεί, και χωρίς την δική μας συναίνεση».Τονίζουν επίσης: «Από όσες πληροφορίες έχουν υποπέσει στην αντίληψή μας, προκύπτει, ανενδοίαστα, μία παντελώς ύποπτη αντιμετώπιση του συγκεκριμένου κατηγορουμένου, συγκριτικά με άλλους κρατούμενους, που παραμένουν «τσουβαλιασμένοι» στις Δικαστικές Φυλακές Κορυδαλλού, και δεν έχουν το ευμενές προνόμιο να μετάγονται στο Ψυχιατρείο, και να παρακολουθούνται από εν ενεργεία Καθηγητή Πανεπιστημίου, ιδιαιτέρως έμπειρο στην αντιμετώπιση ιδιαίτερα γνωστών υποθέσεων από το παρελθόν, με ό,τι αυτό συνεπάγεται».Στο Δελτίο Τύπου αναφέρεται επίσης πως οι δικηγόροι της μητέρας και της αδελφής της Κυριακής «εφόσον καταστεί αναγκαίο και παρασχεθεί η δέουσα θεσμική προστασία από τις Αρχές, τις επόμενες ημέρες θα καταθέσουμε αίτηση εξαιρέσεως σε βάρος του διορισμένου πραγματογνώμονα, και θα ζητήσουμε να λάβουμε κι εμείς γνώση όλων των εγγράφων, που τηρούνται στο Ψυχιατρείο για τον συγκεκριμένο κατηγορούμενο. Φυσικά, είναι στη κρίση των αρμόδιων Ανακριτικών και Εισαγγελικών Αρχών, εάν θα ζητήσουν και οι ίδιες την τυχόν αυτεπάγγελτη εξαίρεσή του».Τέλος η κ. Τζούλη και ο κ. Απατσίδης απευθύνουν έκκληση στο Υπουργείο Δικαιοσύνης προκειμένου να ερευνήσει «για τα εν γένει πεπραγμένα στις Δικαστικές Φυλακές Κορυδαλλού και στο Ψυχιατρείο Κρατουμένων Κορυδαλλού, και να διασφαλίσει ότι για όλους τους κρατούμενους ισχύουν οι Αρχές της Ισότητας και της Αμεροληψίας, οι δε διενεργούμενες πραγματογνωμοσύνες διεξάγονται με αμιγώς ιατρικά κριτήρια, de lege artis ψυχιατροδικαστικώς».",https://www.tovima.gr/wp-content/uploads/2024/04/18/agioi-anarguroi-astynomiko-tmima.jpg,Βαρύτατες οι ευθύνες του αστυνομικού σκοπού και της υποδιοικήτριας του ΑΤ Αγίων Αναργύρων αναφορικά με τη δολοφονία της Κυριακής.,2024,5,8
https://www.tovima.gr/2024/04/29/politics/salos-me-ti-dilosi-vartzopoulou-i-gynaikoktonia-exei-viologiki-vasi/,Σφοδρές αντιδράσεις για τη δήλωση Βαρτζόπουλου: «Η γυναικοκτονία έχει βιολογική βάση»,2024-04-29,21:47,Πολιτική,Newsroom,Ο υφυπουργός Υγείας ανέφερε σε συνέντευξη του πως «είναι η φύση των πραγμάτων το αρσενικό να είναι επιθετικό» - Την άμεση αποπομπή του ζητάει ο Στέφανος Κασσελάκης.,"Ο υφυπουργός Υγείας, Δημήτρης Βαρτζόπουλος, δήλωσε σε συνέντευξή του, πως «η γυναικοκτονία ως πράξη έχει μια βιολογική βάση».Ειδικότερα, ανέφερε πως «είναι η φύση των πραγμάτων το αρσενικό να είναι επιθετικό» καθώς «κυνηγάει την τροφή».Μάλιστα, για να ενισχύσει τις δηλώσεις του τόνισε , πως «σε όλη την πανίδα, το σε κάθε μορφή εμβίου όντος το αρσενικό είναι πιο επιθετικό γιατί στη φύση αυτό είναι που κυνηγάει την τροφή και αναλαμβάνει την επιθετική διεκδίκηση. Το θηλυκό είναι για άλλες δουλειές. Για να τίκτει. Είτε γίνεται στην αγέλη, είτε γίνεται στη δυαδική μορφή που έχουμε στο homo sapiens. Είναι η φύση των πραγμάτων το αρσενικό να είναι επιθετικό κατά συνέπεια η γυναικοκτονία έχει μια βιολογική βάση».Συνέχισε λέγοντας «εκείνο το οποίο μπορούμε να κάνουμε εμείς, είναι όταν διαπιστώνουμε σε πρώιμη φάση μια τέτοια επιθετικότητα, αυτή την επιθετικότητα να τη βάλουμε μέσα σε κοινωνικά κανάλια, δηλαδή να μη σκοτώνεις ή να μην επιτίθεσαι για να κλέψεις, να επιτίθεσαι στον εχθρό της πατρίδας, ή να επιτίθεσαι στον εχθρό της κοινωνίας. Αλλά όταν κάποιος εκδηλώνει πλέον μια οργανωμένη τέτοια αντικοινωνική, επιθετική, εγκληματική συμπεριφορά, ο σωστός τρόπος είναι η έγκαιρος ανίχνευση και η καταστολή, ο περιορισμός του».Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΗ ανάρτηση ΚασσελάκηΆμεση ήταν η απάντηση του προέδρου του ΣΥΡΙΖΑ, Στέφανου Κασσελάκη, ο οποίος σε ανάρτηση του ζήτησε την άμεση αποπομπή του Δημήτρη Βαρτζόπουλου από την κοινοβουλευτική ομάδα της Νέας Δημοκρατίας.«Ζητώ την άμεση αποπομπή του κ. Βαρτζόπουλου από την κυβέρνηση και από την Κ.Ο. της Ν.Δ. Αν ο κ. Μητσοτάκης τον κρατήσει βουλευτή του, ας εξηγήσει στις γυναίκες ψηφοφόρους της Ν.Δ. γιατί θεωρεί ότι «οι γυναίκες είναι για άλλες δουλειές, για να τίκτουν», όπως πιστεύει ο υφυπουργός του – και φυσικά όχι ο Φρόυντ» ανέφερε μεταξύ άλλων.Αναλυτικά η ανάρτηση:Ως εδώ, κ. Μητσοτάκη. Έχετε καλύψει φιλοναζί υποψήφια, χουντικό υποψήφιο, ομοφοβικό βουλευτή. Τώρα, ως εδώ. Κανένα «41%» δε σας δίνει το δικαίωμα να κρατήσετε στη θέση του υφυπουργού υγείας έναν άνθρωπο ο οποίος δίνει βιολογικό άλλοθι στις γυναικοκτονίες και υποτιμά τη γυναικεία… pic.twitter.com/O26keMMOwI— Stefanos Kasselakis – Στέφανος Κασσελάκης (@skasselakis) April 29, 2024 Τι απαντά ο ίδιος«Η προσπάθεια δημιουργίας εντυπώσεων φτάνει στο σημείο άρνησης και της απλής λογικής», απαντά ο υφυπουργός Υγείας Δημήτρης Βαρτζόπουλος, μετά τις αντιδράσεις που προκλήθηκαν από την δήλωσή του ότι «είναι η φύση των πραγμάτων το αρσενικό να είναι το επιθετικό, κατά συνέπεια η έννοια της γυναικοκτονίας πραγματικά έχει μια βιολογική βάση».«Εκείνο το οποίο είπα και εννοώ είναι το αυτονόητο, ότι υπάρχουν διαφορετικά βιολογικά χαρακτηριστικά των φύλων, ότι το αρσενικό έχει συνήθως σημαντικότερη σωματική δύναμη, άρα είναι πιο επικίνδυνο στην επιθετικότητα του από το θηλυκό. Ως εκ τούτου θα πρέπει να υπάρχουν και ιδιαίτερες προβλέψεις και ιδιαίτεροι μηχανισμοί περιορισμού της ενδεχόμενης, εννοείται για πολλούς κοινωνικούς και άλλους λόγους, επιθετικότητας και βιαιότητας εις βάρος των γυναικών. ‘Αρα η έννοια της γυναικοκτονίας είναι απολύτως σωστή και θα πρέπει να αντιμετωπίζεται απόλυτα και αποτελεσματικά», δηλώνει ο κ. Βαρτζόπουλος.Ο υφυπουργός κάνει λόγο για αυθαίρετες και προβοκατόρικες ερμηνείες. «Εννοούσα δηλαδή, είπα και υποστηρίζω ακριβώς το αντίθετο από τις αυθαίρετες και προβοκατόρικες ερμηνείες. Και για να μη ξεχνιόμαστε : Πότε υπήρξε στο παρελθόν τόσο οργανωμένη προσπάθεια προστασίας της γυναίκας από την βία εναντίον της; Νέες δομές υποδοχής της ΕΛΑΣ, punic batton, τηλεφωνική γραμμή sos, δομές φιλοξενίας και υποστήριξης. Η Κυβέρνηση Μητσοτάκη δείχνει στην πράξη τι πιστεύει», καταλήγει.",https://www.tovima.gr/wp-content/uploads/2024/04/29/14400266.jpg,Ο υφυπουργός Υγείας ανέφερε σε συνέντευξη του πως «είναι η φύση των πραγμάτων το αρσενικό να είναι επιθετικό» - Την άμεση αποπομπή του ζητάει ο Στέφανος Κασσελάκης.,2024,4,29
https://www.tovima.gr/2024/04/15/society/ag-anargyroi-neo-vinteo-apo-ti-gynaikoktonia-o-skylos-kai-o-adiaforos-frouros/,Αγ. Ανάργυροι: Νέο βίντεο από τη γυναικοκτονία – Ο σκύλος και ο αδιάφορος φρουρός,2024-04-15,11:38,Κοινωνία,Newsroom,Το μήνυμα του πατέρα της Κυριακής που ζητά δικαιοσύνη - Νέο βίντεο έξω από το ΑΤ την ώρα της δολοφονίας με τον ανήσυχο σκύλο και τον φρουρό που έχει τα χέρια στις τσέπες.,"Νέο βίντεο ντοκουμέντο βλέπει το φως της δημοσιότητας, λίγες μέρες μετά τη γυναικοκτονία έξω από το αστυνομικό τμήμα Αγίων Αναργύρων.Στο βίντεο φαίνεται η στιγμή που ο 39χρονος μαχαιρώνει την Κυριακή και ο μόνος που αντιδρά είναι ένας σκύλος που βρίσκεται στο σημείο του εγκλήματος και γαυγίζει ασταμάτητα για να ειδοποιήσει τους αστυνομικούς ότι κάτι κακό συμβαίνει. Ο φρουρός, ψύχραιμος, με τα χέρια στις τσέπες, μπαίνει στο κτίριο να ενημερώσει τους συναδέλφους του τι έχει συμβεί.«Ζητώ δικαιοσύνη»Ο πατέρας της 28χρονης ανεβαίνει τον δικό του Γολγοθά μετά το θάνατο της κόρης του. Μιλώντας στην εκπομπή της Αγγελικής Νικολούλη «Φως στο Τούνελ ζητά δικαιοσύνη και στήριξη και κάνει έκκληση να διαφυλαχτεί η ψυχική υγεία της οικογένειάς του.«Άλλη μία μέρα που θα ξημερώσει και που θα προσπαθήσω να ζήσω σαν κανονικός άνθρωπος. Πλην όμως, καθημερινά η επικαιρότητα με προλαβαίνει και δεν αφήνει εμένα και την οικογένειά μου να ησυχάσουμε. Ζητώ δικαιοσύνη και στήριξη και κάνω έκκληση να διαφυλαχτεί η ψυχική μου υγεία και της οικογένειάς μου, ώστε να μπορέσουμε να ανταποκριθούμε στον μακρύ δρόμο που έχουμε πλέον να αντιμετωπίσουμε. Εκείνον της δικαίωσης. Εμπιστεύομαι την ελληνική δικαιοσύνη» είπε στην εκπομπή.Τα νούμεραΣυγκλονίζουν τα νούμερα που έδωσε στην εκπομπή η αξιωματικός της Ελληνικής Αστυνομίας, Σοφία Βαγενά.Μετά τη δολοφονία της Κυριακής κατά την περίοδο από 1/4/2024 έως και 11/4/2024, υπήρξαν 1067 καταγγελίες, 724 συλλήψεις και 13 θύματα ζήτησαν προστασία και φιλοξενήθηκαν σε δομές.Η μεγάλη έξαρση όμως παρατηρήθηκε τις τρεις τελευταίες ημέρες όπου και σημειώθηκαν 356 καταγγελίες, 180 συλλήψεις και 13 θύματα ζήτησαν προστασία και φιλοξενήθηκαν σε δομές.«Την απειλούσε ότι θα την σκοτώσει αν χωρίσουν…»Φίλη και συνάδελφός της Κυριακής στην εταιρεία καθαρισμού, όπου εργαζόταν μαζί με τον 39χρονο ρίχνει φως στην κακοποίηση που δεχόταν τα προηγούμενα χρόνια.«Ο σύντροφός της δεν έχει ψυχολογικά, έχει μανία με τις γυναίκες. Μάλωνα συνέχεια μαζί του. Την Κική την έκανε ό,τι ήθελε. Επτά χρόνια ήταν μαζί. Της μίλαγε πολύ άσχημα, της έλεγα: «Τι κάνεις με αυτό το παιδί; Δεν είναι για σένα, άστον φύγε. Μάλιστα μου έλεγε ότι ήταν έγκυος και την είχε χτυπήσει τόσο πολύ και έχασε το μωρό και χώρισαν» είπε.Όπως αναφέρει η φίλη της, η Κυριακή πολλές φορές χώριζε, αλλά την γύριζε πάντα πίσω με απειλές. «Της είχε πει πολλές φορές ότι θα τη σκοτώσει αν χωρίσουν. Της είχα πει να φύγει, γιατί κάποια μέρα θα τη σκότωνε και εκείνη έλεγε ότι την αγαπάει» ανέφερε.Η Κυριακή πήγαινε στην δουλειά με σημάδια και μελανιές, αναφέρει η φίλη της. Η οικογένειά της της έλεγε να φύγει από αυτή τη σχέση. «Όταν είχε πάει στη μαμά της μια μέρα, αυτός φώναζε τόσο πολύ και της λέω: «Το βρίσκεις λογικό, να σε βρίζει επειδή πήγες στη μαμά σου;». Αυτός μας έβαζε και δουλεύαμε και καθόταν μέσα στο αυτοκίνητο και μας περίμενε…»Άλλη συνάδελφος της πρόσθεσε: «Ήταν ένα πολύ φοβισμένο κορίτσι. Όποτε απομακρυνόμασταν για να πούμε δυο κουβέντες σαν γυναίκες, ερχόταν ο Θανάσης τρέχοντας. Ήταν πολύ χειριστικός και αυταρχικός και κάποια στιγμή που έπρεπε να δω την Κυριακή για ένα θέμα δουλειάς, μου απαγόρευσε να της μιλήσω και για ό,τι ήθελα θα έπρεπε να μιλάω με εκείνον».Σε ερώτηση της δημοσιογράφου για το αν είχε προσέξει ποτέ σημάδια πάνω της από κάποιο χτύπημα, απάντησε ότι δεν είχε δει κάτι γιατί φορούσε πάντα μακριά μανίκια. «Ακόμα και αυτό τώρα που κάνει που το παίζει τρελός με έχει εξοργίσει και όχι μόνο εμένα. Ελπίζω να μην τη γλιτώσει», κατέληξε.",https://www.tovima.gr/wp-content/uploads/2024/04/03/DIMI8985-e1712164812917.jpg,Το μήνυμα του πατέρα της Κυριακής που ζητά δικαιοσύνη - Νέο βίντεο έξω από το ΑΤ την ώρα της δολοφονίας με τον ανήσυχο σκύλο και τον φρουρό που έχει τα χέρια στις τσέπες.,2024,4,15
https://www.tovima.gr/2024/04/11/society/gynaikoktonia-afairesi-oplon-se-osous-kataggellontai-gia-endooikogeneiaki-via/,Γυναικοκτονία: Αφαίρεση όπλων σε όσους καταγγέλλονται για ενδοοικογενειακή βία,2024-04-11,22:01,Κοινωνία,Newsroom,Τι αναφέρει το έγγραφο που εστάλη από την ηγεσία της Αστυνομίας και οι οδηγίες που δόθηκαν στους αστυνομικούς.,"Η άγρια δολοφονία της Κυριακής Γρίβα έξω από το Αστυνομικό Τμήμα των Αγίων Αναργύρων χτύπησε, με τεράστια καθυστέρηση, καμπανάκι στην ΕΛ.ΑΣ ότι πολλά πρέπει να αλλάξουν στο πρωτόκολλό της και στον τρόπο με τον οποίο χειρίζεται τα περιστατικά.Ο αστυνομικός συντάκτης των εφημερίδων «Τα Νέα» και «Το Βήμα», Βασίλης Λαμπρόπουλος, εξασφάλισε αποκλειστικά για το MEGA υπηρεσιακό έγγραφο αναφορικά με το τι θα καλούνται από εδώ και πέρα να κάνουν οι αστυνομικοί μετά από καταγγελίες ενδοοικογενειακής βίας.Το έγγραφο συντάχθηκε σήμερα, Πέμπτη 11 Απριλίου, από την ηγεσία της Αστυνομίας και σε αυτό ζητείται σε κάθε περίπτωση ποινικής δίωξης, σχετικής εμπλοκής ατόμου σε περίπτωση ενδοοικογενειακής βίας να ανακαλείται η άδειά του και να αφαιρείται άμεσα το όπλο του.Μάλιστα, στο έγγραφο αναφέρεται ρητά ότι πρέπει να αφαιρείται άμεσα το όπλο από τον φερόμενο δράστη ανεξάρτητα από το είδος της άδειας με την οποία το κατείχε, δηλαδή αν είναι για σκοποβολή ή για κυνήγι, είτε αυτή έχει λήξει, είτε είναι σε ισχύ.Σε κατάσταση αμοκ ο δράστηςΣτο Τζάνειο νοσοκομείο νοσηλεύεται ο 39χρονος δολοφόνος της 28χρονης Κυριακής, μετά την απόπειρα αυτοκτονίας που έκανε. Ο δράστης φαίνεται ότι έχει αλλάξει συμπεριφορά και προσπαθεί να μεταφερθεί στην ψυχιατρική κλινική των φυλακών.Χαρακτηριστικά είναι όσα ανέφερε στο MEGA ο Μιχάλης Γιαννάκος. Σύμφωνα με τον πρόεδρο της ΠΟΕΔΗΝ ο 39χρονος δείχνει ιδιαίτερα ανήσυχος και σπάει πράγματα στο δωμάτιό του. Την ίδια ώρα οι γιατροί επιμένουν πως είναι καλά στην υγεία του.«Είναι θλιβερό να ασχολείται όλο το κράτος επί 10 μέρες με ένα σκληρό δολοφόνο που έπρεπε να είναι στη φυλακή», είπε αρχικά. Στη συνέχεια ανέφερε: «Ενώ είναι καλά στην υγεία του, δείχνει ιδιαίτερα ανήσυχος. Πετάει τους ορούς. Τον έχουν καθηλώσει με ιμάντες, όπως επιβάλει το πρωτόκολλο. Ταυτόχρονα προσπαθεί να αποδείξει ότι έχει ψυχιατρικά προβλήματα».Σύμφωνα με όσα δήλωσε ο κος Γιαννάκος, ο 39χρονος με αυτή τη συμπεριφορά θέλει να καταλήξει σε ψυχιατρικό νοσοκομείο με ψυχιατρική γνωμάτευση, ενώ ήδη οι πρώτες γνωματεύσεις των ψυχιάτρων, οι οποίοι τον εξέτασαν μετά τη δολοφονία της 28χρονης Κυριακής, κάνουν λόγο για ένα χειριστικό άτομο.Κοκαΐνη έκανε ο 39χρονος πριν σκοτώσει την ΚυριακήΗ τοξικολογική εξέταση στον 39χρονο, που σκότωσε την Κυριακή έξω από το Αστυνομικό Τμήμα των Αγίων Αναργύρων, φέρνει στο φως νέα στοιχεία για την γυναικοκτονία.Η εξέταση που έγινε στις 2 Απριλίου, λίγες ώρες μετά το έγκλημα, έδειξε ότι, εκτός από χάπια και αλκοόλ, ο 39χρονος είχε κάνει χρήση κοκαΐνης αλλά και άλλων ναρκωτικών ουσιών. «Κατανάλωσα κρασί και ουσίες», είπε στην απολογία του ο δολοφόνος της Κυριακής, χωρίς όμως να αποκαλύψει ποιες ειναι αυτές οι ουσίες.Ειδικοί εξηγούν ότι -παρά το κοκτέιλ των ουσιών- ήταν απόλυτα λειτουργικός και γνώριζε ακριβώς τι έκανε. «Οι χρήστες, οι οποίοι κάνουν χρόνια κατανάλωση τέτοιων ουσιών, ειναι καθαρά λειτουργικοί. Δεν επηρεάζεται η απόφαση και η κρίση τους από την επίδραση των ουσιών αυτών» λέει ο ιατροδικαστής Δημήτρης Γαλεντέρης.Η τοξικολογική εξέταση έδειξε ότι ο 39χρονος:Βρέθηκε θετικός σε: Αμφεταμίνες, κανναβινοειδή, κοκαΐνη, οπιούχα και ΒαρβιτουρικάΣτις δε Βενζοδιαζεπίνες που αντιστοιχούν σε αγχολυτικά – ηρεμιστικά χάπια, η συγκέντρωση που εντοπίστηκε ήταν εξαιρετικά υψηλήΤην επόμενη ημέρα, στις 3 Απριλίου, η τοξικολογική εξέταση τον βγάζει αρνητικό στα ναρκωτικά και η τιμή στις βενζοδιαζεπίνες πέφτειΗ οικογένεια του κοριτσιού κάνει λογο για προμελετημένο έγκλημα.",https://www.tovima.gr/wp-content/uploads/2024/04/04/anargyroi.jpg,Τι αναφέρει το έγγραφο που εστάλη από την ηγεσία της Αστυνομίας και οι οδηγίες που δόθηκαν στους αστυνομικούς.,2024,4,11
https://www.tovima.gr/2024/04/09/society/ag-anargyroi-3-000-kliseis-se-mia-evdomada-meta-ti-gynaikoktonia-pithani-apotaksi/,Αγ. Ανάργυροι: 3.000 κλήσεις σε μία εβδομάδα μετά τη γυναικοκτονία – Πιθανή απόταξη;,2024-04-09,12:17,Κοινωνία,Newsroom,"Βροχή οι καταγγελίες μετά την γυναικοκτονία στους Αγίους Αναργύρους - «Για πρώτη φορά θεωρείται πιθανή η απόταξη αστυνομικού», λέει ο Μπαλάσκας","Μέσα σε μια εβδομάδα, μετά την γυναικοκτονία στους Αγίους Αναργύρους όπου η 28χρονη Κυριακή Γρίβα δολοφονήθηκε από τον 39χρονο πρώην σύντροφό της, βροχή έπεσαν οι καταγγελίες για ενδοοικογενειακή βία στην αστυνομία.Μόνο μέσα σε ένα 24ωρο και συγκεκριμένα στις 6 Απριλίου, 26 τέτοια περιστατικά καταγγέλθηκαν στις αρμόδιες Αστυνομικές Υπηρεσίες όλης της Επικράτειας.Πάνω από 3.000 καταγγελίες στην άμεση δράσηΣύμφωνα δε, με όσα ανέφερε στο MEGA ο ειδικός αστυνομικός αναλυτής Σταύρος Μπαλάσκας, η Άμεση Δράση έχει λάβει πάνω από 3.000 καταγγελίες για επιθέσεις κατά γυναικών, την τελευταία εβδομάδα, με το 80% των υποθέσεων να χαρακτηρίζονται άκαρπες.Από την πλευρά της η δρ. Εγκληματολογίας Κέλλυ Ιωάννου τόνισε πως πριν τη σωματική βία έχουν προηγηθεί άλλα red flags, όπως ψυχολογική και λεκτική βία.Η κακοποίηση που υφίσταται το θύμα, σημείωσε, ασκείται από τον κακοποιητή σε τέτοιο βαθμό ώστε το θύμα να νιώσει ανίκανο.«Μέχρι πρότινος οι γυναίκες που υφίσταντο κακοποιητική σχέση μπορεί να μη μιλούσαν, γιατί δεν ένιωθαν το κομμάτι της εμπιστοσύνης για να μιλήσουν και πλέον τους είναι πιο εύκολα να πάρουν ένα τηλέφωνο και να πουν όσα βιώνουν», είπε.Πιθανή η απόταξη;Τις επόμενες ημέρες αναμένονται τα αποτέλεσμα της ΕΔΕ για τους αστυνομικούς του τμήματος των Αγίων Αναργύρων που χειρίστηκαν  την υπόθεση της Κυριακής.Σύμφωνα με πληροφορίες του Σταύρου Μπαλάσκα, για πρώτη φορά είναι πιθανή η απόταξη αστυνομικού, γιατί δεν προστάτευσε πολίτη.",https://www.tovima.gr/wp-content/uploads/2024/04/09/gynaikoktonia.jpg,"Βροχή οι καταγγελίες μετά την γυναικοκτονία στους Αγίους Αναργύρους - «Για πρώτη φορά θεωρείται πιθανή η απόταξη αστυνομικού», λέει ο Μπαλάσκας",2024,4,9
https://www.tovima.gr/2024/04/06/opinions/gynaikoktonia-giati-den-tha-leitourgouse-o-oros-gia-to-nomiko-systima/,Γυναικοκτονία: Γιατί δεν θα λειτουργούσε ο όρος για το νομικό σύστημα,2024-04-06,10:51,Γνώμες,Γρηγόρης Καλφέλης,Είναι απαραίτητο να καθιερωθεί ένα ιδιαίτερο έγκλημα το οποίο να οριοθετείται ως «γυναικοκτονία»;,"Η δολοφονία της άτυχης νέας κοπέλας, που έγινε μάλιστα έξω από ένα αστυνομικό τμήμα των Αθηνών, σοκάρει τον οποιονδήποτε. Και αν λάβουμε περαιτέρω υπόψη ότι η άγρια δολοφονία έγινε από τον πρώην σύντροφο της, τότε μας έρχεται στο μυαλό αυτό που έλεγε ο μεγάλος συγγραφέας Άρθουρ Κέσλερ.Δηλαδή, ότι ο ανθρώπινος εγκέφαλος έχει δύο μέρη: ένα μικρό μέρος που είναι ηθικό και ορθολογικό και ένα μεγάλο μέρος που είναι ζωώδες, διεκδικητικό και γεμάτο φονικά ένστικτα.Υπό το πρίσμα αυτό προφανώς είναι απαραίτητο να ανιχνευθεί, αν ενδεχόμενα έχουν ποινικές ευθύνες και οι αστυνομικοί, οι οποίοι άφησαν (;) το δράστη να ολοκληρώσει την ανθρωποκτονία (:ανθρωποκτονία εξ αμελείας δια παραλείψεως).Ωστόσο θα ήθελα να διατυπώσω και μια άλλη νομική παρατήρηση. Εάν, δηλαδή, είναι απαραίτητο να καθιερωθεί ένα ιδιαίτερο έγκλημα το οποίο να οριοθετείται ως «γυναικοκτονία».Η λειτουργία του όρου στο νομικό σύστημαΗ γνώμη μου είναι ότι η καθιέρωση ενός τέτοιου εγκλήματος θα εξέφραζε ένα συμβολισμό, αλλά δεν θα είχε καμία λειτουργική σημασία για το ποινικό μας σύστημα. Γιατί;Γιατί μετά τη ψήφιση του ν. 4855/2021 υπάρχει μόνο μία ποινή η οποία επιβάλλεται όταν κάποιος «σκοτώνει» (με ανθρωποκτόνο δόλο) είτε μια γυναίκα, είτε ένα άνδρα: Είναι η ποινή της ισόβιας κάθειρξης (δηλαδή η πιο «βαριά» ποινή που υπάρχει).Αντίθετα θα είχε λειτουργική σημασία η καθιέρωση ενός τέτοιου εγκλήματος, εάν η ποινή για την ανθρωποκτονία ήταν μικρότερη, αλλά ο δικαστής θα μπορούσε να επιβάλλει την ισόβια κάθειρξη, αξιολογώντας και το γεγονός ότι ο δράστης σκότωσε μια γυναίκα, γιατί θεωρούσε τις γυναίκες ως κατώτερα ανθρώπινα όντα (άρθρο 82 Α ΠΚ).Βεβαίως υπάρχει και ένα άλλο νομικό ζήτημα, το οποίο απασχολεί όλο τον κόσμο. Ποιο; Αν επιβληθεί τελικά η ποινή της ισόβιας κάθειρξης στον αυτουργό της παραπάνω απεχθούς δολοφονίας, για πόσο χρόνο θα παραμείνει υποχρεωτικά στη φυλακή;Η απάντηση είναι ότι θα παραμείνει στη φυλακή το ελάχιστο για 18 χρόνια . Ωστόσο, θα ήθελα να αναφέρω (σε ένα συγκριτικό επίπεδο) ότι ο Άγγλος δικαστής έχει τη δυνατότητα για ορισμένα φρικτά εγκλήματα να διατάσσει την έκτιση των ισοβίων μέσα στη φυλακή (πράγμα το οποίο σημαίνει ότι ο καταδικασθείς σε ισόβια δεν θα βγει ποτέ από τη φυλακή).Είναι ο θεσμός του Whole Life Order και μπορεί να ενεργοποιηθεί από τους δικαστές, όταν κάποιος δολοφονεί δύο ή περισσότερους ανθρώπους (τρομοκρατική επίθεση) ή όταν δολοφονείται ένα παιδί ή και σε άλλες περιπτώσεις κατά τις οποίες διαπράττονται εγκλήματα από ρατσιστικούς ή ιδεολογικούς λόγους.Σίγουρα θα μπορούσαμε να εξετάσουμε την καθιέρωση ενός τέτοιου θεσμού (λαμβάνοντας υπόψη και τις διατάξεις της Ευρωπαϊκής Σύμβασης για την προστασία των Δικαιωμάτων του Ανθρώπου).Ή θα μπορούσαμε τουλάχιστον να αυξήσουμε νομοθετικά το ελάχιστο υποχρεωτικό όριο παραμονής στη φυλακή (:30χρόνια) , όταν διαπράττονται φρικτά εγκλήματα με κίνητρα έμφυλης βίας ή σε κάθε άλλη περίπτωση απεχθών εγκλημάτων (όπως η δολοφονία της 28χρονης κοπέλας) και επιβάλλεται η ποινή της ισόβιας κάθειρξης.Πάντως, η αποτροπή των δολοφονιών γυναικών που διαπράττονται, επειδή κάποιοι πιστεύουν επικίνδυνα ότι οι γυναίκες είναι κατώτερα κοινωνικά όντα ή μόνο «σεξουαλικά αντικείμενα», μπορούν να αποτραπούν βαθύτερα μόνο με μια άλλη μεθοδολογία (πέραν της νομικής αντιμετώπισης).Με άλλα λόγια:Μόνο αν υπάρχει η επαρκής μορφωτική διαπαιδαγώγηση ήδη από τα σχολεία για το ότι οι γυναίκες είναι ισότιμα (με τους άνδρες) ανθρώπινα όντα σε όλες τις εκφάνσεις της κοινωνικής και οικονομικής ζωής, τότε και μόνο τότε μπορούμε να ελπίζουμε σε μια υπέρβαση αυτού του φρικτού φαινομένου.Βεβαίως όλες αυτές οι αναλύσεις δεν θα απαλύνουν τον πόνο των γονιών που έχασαν το παιδί τους!*Ο Γρηγόρης Καλφέλης είναι Καθηγητής Νομικής Σχολής του ΑΠΘ",https://www.tovima.gr/wp-content/uploads/2024/04/06/gynaikoktonia.jpg,Είναι απαραίτητο να καθιερωθεί ένα ιδιαίτερο έγκλημα το οποίο να οριοθετείται ως «γυναικοκτονία»;,2024,4,6
https://www.tovima.gr/2024/04/05/society/xrysoxoidis-megali-syskepsi-me-2-500-aksiomatikous-tis-el-as-meta-ti-gynaikoktonia-stous-ag-anargyrous/,Χρυσοχοΐδης: Μεγάλη σύσκεψη με 2.500 αξιωματικούς της ΕΛ.ΑΣ. μετά τη γυναικοκτονία στους Αγ. Αναργύρους,2024-04-05,07:11,Κοινωνία,Newsroom,"Σύσκεψη με αξιωματκούς της ΕΛΑΣ θα πραγματοποιήσει σήμερα το πρωί ο Μιχάλης Χρυσοχοΐδης, με αφορμή την γυναικοκτονία έξω από το αστυνομικό τμήμα των Αγίων Αναργύρων.","Τηλεδιάσκεψη με περισσότερους από 2.500 αστυνομικούς για το θέμα της ενδοοικογενειακής βίας πρόκειται να έχει ο υπουργός Προστασίας του Πολίτη, Μιχάλης Χρυσοχοΐδης.Μετά τη δολοφονία της 28χρονης από τον 39χρονο πρώην σύντροφό της, έξω από το Αστυνομικό Τμήμα Αγίων Αναργύρων, το κλίμα στην ΕΛΑΣ είναι βαρύ καθώς υπάρχει έντονη δυσαρέσκεια για την εικόνα του αστυνομικού τμήματος και τον τρόπο που λειτούργησαν τα στελέχη της Αστυνομίας.Σύμφωνα με πληροφορίες στις 10 το πρωί αναμένεται να πραγματοποιηθεί σύσκεψη με θέμα συζήτησης την ενδοοικογενειακή βία και ένα νέο πρωτόκολλο, το οποίο θα έχει πιο αυστηρές οδηγίες για τους αστυνομικούς που θα κληθούν να αντιμετωπίσουν παρόμοια περιστατικά.Οι πρώτες κινήσεις της ΕΛ.ΑΣΟργή και αγανάκτηση επικρατεί στην κοινωνία μετά τη γυναικοκτονία της 28χρονης έξω από το ΑΤ Αγίων Αναργύρων. Η συγκεκριμένη υπόθεση αναμένεται να φέρει άμεσα εξελίξεις.Ο αστυνομικός συντάκτης των «Νέων» και του «Βήματος», Βασίλης Λαμπρόπουλος, παρουσίασε ποιες θα είναι οι πρώτες κινήσεις που σχεδιάζει η ΕΛ.ΑΣ σε συνεννόηση με τον υπουργό Προστασίας του Πολίτη Μιχάλη Χρυσοχοΐδη.Το ρεπορτάζ του αστυνομικού συντάκτη αναφέρει ότι στη διαδικτυακή σύσκεψη του υπουργού Προστασίας του Πολίτη Μιχάλη Χρυσοχοΐδη, του αρχηγού της Αστυνομίας, επιτελείς της ΕΛ.ΑΣ με τρεις χιλιάδες αστυνομικούς από όλη την Ελλάδα, βασικό ζητούμενο είναι το επόμενο χρονικό διάστημα να παρουσιαστεί ένα σύνολο οδηγιών για το τι θα πρέπει να γίνεται σε αυτές τις περιπτώσεις.Επιπλέον φαίνεται να έχει αποφασιστεί ότι ένας καταγγέλλων για οικογενειακή βία θα κρατείται σε ασφαλή χώρο μέχρι να εντοπιστεί το πρόσωπο που απειλεί το θύμα.Όπως ανέφερε ο Βασίλης Λαμπρόπουλος είναι χαρακτηριστικό ότι ο τηλεφωνητής της Άμεσης Δράσης έχει πει στους συναδέλφους του ότι δέχεται περίπου καθημερινά 300 κλήσεις πολιτών, εκ των οποίων οι 50 – 60 είναι παραπλανητικές.Δυσαρέσκεια εντός της ΝΔ για την γυναικοκτονίαΣύμφωνα με όσα μετέφερε η Χριστίνα Κοραή υπάρχουν πολλές αντιδράσεις για όσα έγιναν ακόμα και εντός της ΝΔ. Στο Μέγαρο Μαξίμου γίνονται συσκέψεις και τα θέματα που συζητήθηκαν αφορούν όλα τα πρωτόκολλα που πρέπει να αλλάξουν σε αντίστοιχες περιπτώσεις.Μεταξύ άλλων επισημάνθηκε ότι μετά από την έρευνα που διεξάγεται για την υπόθεση θα υπάρξουν απαντήσεις και θα διαπιστωθούν τα κενά που υπάρχουν. «Δεν ήξερε η κοπέλα που θα έπρεπε να πάρει τηλέφωνο. Δεν υπήρχε μέριμνα ακόμα και για αυτό το απλό τηλεφώνημα» ανέφερε μεταξύ άλλων η δημοσιογράφος.«Είχε χάσει όλο το αίμα της»Νέες μαρτυρίες έρχονται στο φως της δημοσιότητας για τα κρίσιμα λεπτά της γυναικοκτονίας έξω από το ΑΤ Αγίων Αναργύρων. Αμέσως στο σημείο έσπευσαν αυτόπτες μάρτυρες για να βοηθήσουν το 28χρονο θύμα, μεταξύ αυτών και μία φαρμακοποιός, η οποία μίλησε αποκλειστικά στο Live News.«Εγώ έφευγα και είχε γίνει πλέον το περιστατικό. Δεν άκουσα φωνές, καθόλου. Εγώ αυτό που μου ζητήσαν οι αστυνομικοί, ζήτησαν αιμοστατικές γάζες, γάντια, για να προσπαθήσουν να σταματήσουν τις αιμορραγίες. Τι να σταματήσεις τώρα με τόσες μαχαιριές που τελικά ακούστηκε ότι έγιναν, τι να σταματήσεις, που να πρωτοσταματήσεις; Η κοπέλα ξεψύχησε θεωρώ ακαριαία με τόσο αίμα που χάθηκε», είπε.«Μου το ζητήσαν (αν έχει σφυγμό) τα παιδιά κι έβαλα γάντια και είδα ότι δεν έχει σφυγμό. Βεβαίως, αυτό τα παιδιά μου το ζητήσανε, εγώ ψηλάφισα στο λαιμό και δεν είχε η κοπέλα. Όλες οι μαχαιριές θεωρώ. Η κοπέλα ήταν μπρούμυτα, δεν είδα πού ήταν, αλλά από το αίμα ήτανε. Τι να σου πω, τόσο αίμα εκεί πέρα. Η κοπέλα έχασε όλο το αίμα της από τις μαχαιριές άμεσα».Η φαρμακοποιός στην συνέχεια περιέγραψε τι επικράτησε στο σημείο αμέσως μετά τη δολοφονία. «(Ο δράστης) ήταν ξαπλωμένος. Δεν είδα, δεν πλησίασα τον δράστη. Ήταν η κυρία η οποία είναι στο αστυνομικό τμήμα, δεν ξέρω ακριβώς τη θέση της, η οποία έκλαιγε στην κυριολεξία. Εγώ βγαίνοντας για να φύγω άκουσα που φώναζε για την κοπέλα. Έκλαιγε, φώναζε «Ξαναπάρτε το ΕΚΑΒ». Η κοπέλα ήταν σε πολύ άσχημη ψυχολογική κατάσταση.Ήταν τόσο θλιβερό το όλο σκηνικό, τι να σου πω… Τόσο αποκαρδιωτικό, τόσο στενάχωρο που χωρίς να ξέρω τελικά, δεν μπορέσανε να δώσουν έστω και μια πνοή. Ακόμα κι εκείνη την ώρα που διεπράχθη το έγκλημα αυτό να ήτανε το ΕΚΑΒ για να δώσει πρώτες βοήθειες, ήταν τόσο πολύ το αίμα που έφυγε τόσο γρήγορα που δεν ξέρω αν θα προλάβαιναν έστω και το παραμικρό» ανέφερε.Το χρονικό της υπόθεσηςΗ Κυριακή πήγε αργά το βράδυ της Δευτέρας στο Α.Τ. Αγίων Αναργύρων, συνοδευόμενη από έναν φίλο της, για να καταγγείλει τον φερόμενο ως δράστη, επειδή την παρενοχλούσε.Στη συνέχεια ζήτησε αστυνομική προστασία προκειμένου να επιστρέψει στο σπίτι της, επειδή φοβόταν. Σύμφωνα με πληροφορίες, από το τμήμα την ενημέρωσαν πως είτε πρέπει να καταθέσει μήνυση είτε να ενημερώσει το κέντρο της Άμεσης Δράσης για να επιληφθεί περιπολικό. Η κοπέλα ζήτησε να την πάνε σπίτι της γιατί φοβόταν, χωρίς να καταθέσει μήνυση.Βγαίνοντας έξω από το αστυνομικό τμήμα και φτάνοντας δίπλα στην σκοπιά μιλούσε στο τηλέφωνο με το «100». Εκεί, ο δράστης που την ακολούθησε, την είδε και της επιτέθηκε με το μαχαίρι τραυματίζοντάς τη θανάσιμα και μάλιστα στο κέντρο της Άμεσης Δράσης φέρονται να άκουσαν τις φωνές της.",https://www.tovima.gr/wp-content/uploads/2024/04/05/xrusoxoidis-e1712290024579.jpg,"Σύσκεψη με αξιωματκούς της ΕΛΑΣ θα πραγματοποιήσει σήμερα το πρωί ο Μιχάλης Χρυσοχοΐδης, με αφορμή την γυναικοκτονία έξω από το αστυνομικό τμήμα των Αγίων Αναργύρων.",2024,4,5
https://www.tovima.gr/2024/04/05/society/agioi-anargyroi-ta-lathi-kai-i-oligoria-pou-kateliksan-se-tragodia/,Αγιοι Ανάργυροι: Τα λάθη και η σύγχυση των αστυνομικών μετά τη γυναικοκτονία,2024-04-05,08:07,Κοινωνία,Newsroom,Οι μοιραίες παραλείψεις και λάθη που οδήγησαν στην γυναικοκτονία έξω από το αστυνομικό τμήμα των Αγίων Αναργύρων,"Παραλείψεις, ολιγωρία και σοβαρά λάθη από την ΕΛ.ΑΣ. φαίνεται πως συνέβαλαν στην τραγωδία στους Αγίους Αναργύρους και την δολοφονία της 28χρονης Κυριακής από το μαχαίρι του 39χρονου πρώην συντρόφου της. Οι μαρτυρίες των αστυνομικών, του φίλου του θύματος καθώς και διερχόμενων από το σημείο, την τραγική στιγμή, αποκαλύπτουν με τον πλέον κυνικό τρόπο το πώς θα μπορούσε να είχε αποφευχθεί μια ακόμα γυναικοκτονία που συγκλόνισε τη χώρα.Υπενθυμίζεται, ότι στον απόηχο της τραγωδίας πραγματοποιείται σήμερα Παρασκευή τηλεδιάσκεψη υπό τον Χρυσοχοΐδη με περισσότερους από 2.500 αστυνομικούς για το θέμα της ενδοοικογενειακής βίας και ένα νέο πρωτόκολλο, το οποίο θα έχει πιο αυστηρές οδηγίες για τους αστυνομικούς που θα κληθούν να αντιμετωπίσουν παρόμοια περιστατικά.«Όταν φτάσαμε σε ένα σημείο όπου είναι σταθμευμένα κάποια μηχανάκια, ξαφνικά η Κυριακή ενώ μιλούσε ακόμα στο τηλέφωνο, ανέστρεψε την πλάτη της. Ασυναίσθητα ανέστρεψα και εγώ, αλλά δεν κάναμε πολλά βήματα και τότε ένας άνδρας έπεσε με άλμα επάνω της και άρχισε να την χτυπάει με μαχαίρι. Εγώ αιφνιδιάστηκα και άρχισα να φωνάζω, αλλά εντός λίγων δευτερολέπτων η Κυριακή είχε πέσει αιμόφυρτη κάτω μαζί με τον δράστη, ενώ ο δράστης παρόλο που ήταν κάτω, δεν άφηνε το μαχαίρι» λέει ο φίλος του θύματος που την συνόδεψε στο αστυνομικό τμήμα.Η σύγχυση των αστυνομικώνΗ ολιγωρία των αστυνομικών αποδεικνύεται από τις καταθέσεις του σκοπού και της αξιωματικού υπηρεσίας που περιέχουν αντικρουόμενες πληροφορίες για τη στιγμή της δολοφονίας. Εϊναι χαρακτηριστικό μάλιστα ότι η σύγχυση που επικρατεί δημιουργεί αρχικά την εντύπωση στους αστυνομικούς ότι ο δράστης ο οποίος είχε αυτοτραυματιστεί μετά το περιστατικό, ήταν ο φίλος της 28χρονης που δέχτηκε και αυτός επίθεση.Στο φως έρχεται η περιγραφή του σκοπού στο φυλάκιο του αστυνομικού τμήματος Αγίων Αναργύρων. Στην κατάθεσή του ο αστυνομικός σκοπός, ο οποίος είχε υπηρεσία από τις δέκα το βράδυ ως τις έξι το πρωί της επομένης, ανέφερε ότι ένα δεκάλεπτο μετά τις 22:00 η νεαρή Κυριακή και ο φίλος της πήγαν στο αστυνομικό τμήμα. «Η γυναίκα μου ανέφερε ότι φοβάται κάποιο άτομο και τους παρέπεμψα στον αξιωματικό υπηρεσίας του αστυνομικού τμήματος, προκειμένου να επιληφθεί. Μετά από δέκα λεπτά περίπου κατέβηκαν και οι δύο, με χαιρέτησαν και απομακρύνθηκαν».Μετά από λίγο, όπως συνεχίζει, «άκουσα τον άνδρα που συνόδευε την γυναίκα να λέει: »Τη σπρώχνει». Αμέσως βγήκα από τη σκοπιά και αντίκρισα τη γυναίκα και ένα άλλο άνδρα να βρίσκεται κολλημένος στο σώμα της από πίσω, να περπατούν αργά πλησιάζοντας προς την σκοπιά, χωρίς να βλέπω καθόλου τα χέρια του. Στη συνέχεια, ο έτερος άνδρας απομακρύνθηκε λίγο από τη γυναίκα και τότε αντιλήφθηκα να κρατάει ένα μεγάλο μαχαίρι, να το τραβάει από την πλάτη της, η γυναίκα να πέφτει κάτω με το πρόσωπο και να βγάζει αίμα από το στόμα και από το σώμα της».Στη συνέχεια, ο 39χρονος έστρεψε το μαχαίρι εναντίον του και αυτοτραυματίστηκε. «Αστραπιαία, ο άνδρας αυτός με το μαχαίρι που κρατούσε, το έστρεψε στον εαυτό του, αυτοτραυματίστηκε στον λαιμό και αιμορραγούσε. Κρατούσε ακόμα το μαχαίρι, αλλά με το πόδι μου το κλώτσησα μακριά για να προστατεύσω όσους ήταν δίπλα μου, καθώς και τον εαυτό μου».Ωστόσο για το μαχαίρι, η αξιωματικός υπηρεσίας, υποστηρίζει: «Μετά από περίπου 3-4 λεπτά, άκουσα έναν άνδρα να φωνάζει «βοήθεια, την σκοτώνει, την σκοτώνει». Αμέσως εγώ και η Μ… βγήκαμε στο μπαλκόνι, το οποίο κοιτάει προς την σκοπιά του Τμήματος και είδαμε δύο άτομα πεσμένα στο έδαφος και τον Αρχιφύλακα να στέκεται όρθιος. […] Ψάχνοντας για το μαχαίρι είδα τον άνδρα, ο οποίος βρισκόταν καθισμένος, να σηκώνει το δεξί του χέρι και να το καρφώνει στον λαιμό του και συγκεκριμένα στην αριστερή του πλευρά. Βλέποντας το αυτό, είπα αμέσως στον Αρχιφύλακα Μ…, αφού ήταν πιο κοντά, να του πάρει το μαχαίρι από τα χέρια. Εκείνος του το πήρε, το πέταξε στο έδαφος και εγώ το κλώτσησα πιο μακριά για να μην το φτάνει ο άνδρας».Η εκτελούσα χρέη οδηγού της επόπτριας, όπως υποστηρίζει η αξιωματικός υπηρεσίας, ανέφερε στο θύμα ότι δεν υπήρχε διαθέσιμο περιπολικό κάτι που διαψεύδεται από βιντεοληπτικό υλικό. Μόλις 10 μέτρα μακριά από τη σκοπιά.Παράλληλα, στην περίπου 5λεπτη τηλεφωνική συζήτηση, οι αστυνομικοί δεν ρωτούν καν το ονοματεπώνυμο της 28χρονης ούτε και αυτό του καταγγελλόμενου που στο μεταξύ παραμονεύει λίγα μέτρα παραπέρα με το μαχαίρι στα χέρια. Αυτό έγινε τελικά όταν όμως είχε γίνει το κακό. Είναι ενδεικτικό μάλιστα ότι η εκτελούσα χρέη επόπτριας της Δυτικής Αττικής την επίμαχη ώρα, παραδέχεται ότι δεν γνώριζε τα στοιχεία της καταγγέλλουσας.«Όταν την ρωτήσαμε εάν την απειλεί ή κάτι άλλο, μας είπε ότι την ενοχλεί, χωρίς να προσδιορίσει όμως το είδος της ενόχλησης. Αυτό βέβαια θυμάμαι εγώ, καθώς δεν ήμουν και όλη την ώρα παρούσα.[…] Το περιστατικό έγινε περίπου δύο μέτρα μπροστά από την σκοπιά του Τμήματος. […] Τα στοιχεία ταυτότητας τόσο της κοπέλας που πέθανε όσο και του φίλου της που ήρθαν μαζί, αλλά και του δράστη, δεν τα γνωρίζω» ανέφερε η υποδιοικητής/ επόπτρια.Όλα αυτά τα σκοτεινά σημεία θα κληθούν να φωτίσουν οι αξιωματικοί που διενεργούν την Ένορκη Διοικητική Εξέταση και να αποδώσουν τις ευθύνες με ταχύτητα όπως δεσμεύτηκε από τη ο υπουργός Προστασίας του Πολίτη, ο οποίος σήμερα αναμένεται να έχει κρίσιμη ευρεία σύσκεψη με αξιωματικούς της ΕΛ.ΑΣ.Συγκλονίζει το νέο ηχητικό ντοκουμέντοΤην ίδια ώρα σε νέο ηχητικό ντοκουμέντο που καταγράφονται τα ουρλιαχτά του φίλου της 28χρονης, που βλέπει μπροστά στα μάτια του την άτυχη Κυριακή να καταρρέει.Στο ίδιο ντοκουμέντο αποδεικνύεται και το μπάχαλο που επικρατεί μεταξύ των αστυνομικών, οι οποίοι δεν έχουν καν καταλάβει το εν ψυχρώ έγκλημα που έχει εκτυλιχτεί έξω από το Αστυνομικό Τμήμα, όπου προσέφυγε το θύμα για να προστατευτεί, ζητώντας βοήθεια, έχοντας πλήρως αντιληφθεί τον σοβαρό κίνδυνο στον οποίο βρισκόταν.Ακολουθούν οι διάλογοι: Φίλος 28χρονης: Τη σκότωσε. Το ασθενοφόρο γρήγορα. Ε, παιδιά!Εκφωνητής Άμεσης Δράσης: Ακούτε;Φίλος: Παιδιά!Φύλακας Α.Τ.: Το μαχαίρωσε το κορίτσι!Εκφωνητής Άμεσης Δράσης: Με ακούτε;Αξιωματικός Υπηρεσίας: Έχουμε ενημερώσει και ασθενοφόρο.Επόπτης: Ήρθε η κυρία, ζήτησε ένα περιπολικό.Αξιωματικός Υπηρεσίας: Πάμε λίγο, πηγαίνετε λίγο παιδιά, πάμε, πάμε λίγο…Φύλακας: Πίσω, φύγετε.Αξιωματικός Υπηρεσίας: Ρε παιδιά η κοπέλα, τι γίνεται με το ΕΚΑΒ;Φύλακας: Έχει παλμό;Αστυνομικός ΔΙΑΣ: 4 είμαστε στο σημείο.Φύλακας: Πού έχει μαχαίρι;Φωνή ασυρμάτου: Δώσε μας εικόνα από τους τραυματίες.Αστυνομικός ΔΙΑΣ: Οι υπόλοιποι παιδιά να κλείσουμε τον χώρο να μην έρχεται κανένας και μακριά από αυτούς. Ό,τι είναι έξω.Φίλος 28χρονης: Έχει φαρμακείο εδώ καθόλου;Φύλακας: Μην πειράξετε τίποτα παιδιά. Μακριά από τον χώρο όλοιΑξιωματικός υπηρεσίας: Το μαχαίρι μην χάσουμεΦύλακας: Όχι, όχι. Το μαχαίρι δεν το ακουμπάμεΑστυνομικός ΔΙΑΣ: ΓάντιαΦύλακας: Αστυνόμε συγγνώμη, να μην πειράξουμε τίποτα, να έρθουν εδώ πέρα. Μπορεί να θέλουν να το βγάλουνε φωτογραφίες, μπορεί να θέλουν οτιδήποτε.Αξιωματικός υπηρεσίας: Ναι, ναιΑξιωματικός Υπηρεσίας: Να σας πω… τι γίνεται τώρα;Εκφωνητής: Άγιοι Ανάργυροι… Πήγε φίλος της να την προστατέψει από τον πρώην σύντροφό της και έφαγε τις μαχαιριές.Φίλος 28χρονης: Βρήκαμε κάτι ρε παιδιά;Αστυνομικός: Βρήκατε κάτι ρε παιδιά; Έχει κανένα φαρμακείο;Εκφωνητής Άμεσης Δράσης: Έλα τώρα αυτό ακούω άμα θες να ακούσεις. Το ακούω live.Αστυνομικός ΔΙΑΣ: Είναι στο λαιμό μαχαιρωμένοι και οι δύο από ό,τι βλέπουμεΈχουν περάσει σχεδόν 5 λεπτά από τη δολοφονία της Κυριακής. Η σορός της παραμένει στο σημείο που έπεσε νεκρή.Αστυνομικός: Ρε παιδιά έχει κανένας γάζες; Έχει κανένας φαρμακείο;Αστυνομικός ΔΙΑΣ: Έχω τη φαρμακοποιό εδώΦαρμακοποιός: Να δεις λίγο εάν έχει σφυγμό. Φτάνει το ΕΚΑΒΑστυνομικός: Ρε παιδιά φέρτε μου μια γάζαΑστυνομικός: Έχει κάπου φαρμακείο;Φαρμακοποιός: Έχω ναι, πες μου τι θέλεις. Η κοπέλα δεν έχει σφυγμό.Αξιωματικός υπηρεσίας: Δεν έχει σφυγμό;Φαρμακοποιός: ΝαιΑξιωματικός Υπηρεσίας: Πέθανε;Φαρμακοποιός: Και να υπάρχει, είναι τόσο αδύναμο. Έχει χάσει πάρα πολύ αίμα, δεν βλέπεις;Αστυνομικός ΔΙΑΣ: Ελάτε λίγοΟι πρώτοι άντρες της ΔΙΑΣ έχουν φτάσει στον τόπο του φονικού και συνεχίζουν να ενημερώνουν το κέντρο. Το κινητό τηλέφωνο της άτυχης κοπέλας παραμένει ανοιχτό.Αστυνομικός: Η κοπέλα δεν έχει σφυγμό κέντροΑσύρματος: Ποιες δυνάμεις είναι στο σημείο; 506-1 και 514;Αστυνομικός: Ορθόν και η 7-1Ασύρματος: Ελήφθη. Να αποκλείσουν το σημείο να… περίοικουςΑστυνομικός: Τώρα έχουμε φτάσει. Ο άνδρας είναι πολύ σοβαρά. Άλλο, άλλο.16 φαρμακευτικά σκευάσματα έπαιρνε ο 39χρονοςΣύμφωνα πληροφορίες της ΕΡΤ μέσα στο υπόμνημα γίνεται επίκληση στοιχείων από τον ιατρικό φάκελο προς επίρρωση των ισχυρισμών του για τα σοβαρά ψυχιατρικάv προβλήματα.Όπως προκύπτει τα τελευταία χρόνια έχουν συνταγογραφηθεί στον 39χρονο 16 διαφορετικά φαρμακευτικά σκευάσματα που προορίζονται για ανθρώπους που αντιμετωπίζουν ψυχιατρικές παθήσεις, χωρίς βεβαίως είναι γνωστό εαν λάμβανε αυτή τη φαρμακευτική αγωγή ή εάν την λάμβανε κατά διαστήματα.Μέσα στα τελευταία δέκα χρόνια, από το 2013 έως και το 2023, είχε νοσηλευτεί τουλάχιστον επτά φορές σε ψυχιατρεία της Αθήνας.Μόλις τον προηγούμενο χρόνο, το 2023, μέσα σε πέντε μήνες, από τον Μάρτιο έως και τον Αύγουστο, είχε νοσηλευτεί τέσσερις φορές.Σύμφωνα με πληροφορίες, επίσης, στο απολογητικό του υπόμνημα αναφέρεται ότι είχε κάνει δύο απόπειρες αυτοκτονίας, ενώ δήλωσε και τοξικοεξαρτημένος.Το σοβαρό ερώτημα που προκύπτει, είναι αν αυτά τα στοιχεία είναι αληθή, τα οποία φαίνεται ότι δεν προέκυψαν εχθές, ούτεπροχθές, αλλά τουλάχιστον τα τελευταία δέκα χρόνια και εάν ο δράστης της γυναικοκτονίας έπαιρνε τα φάρμακά του και λάμβανε της απαραίτητης φροντίδας. ώστε να μην αποτελεί δημόσιο κίνδυνο όπως διαπιστώθηκε με τον πλέον τραγικό τρόπο.Καταγγελία για το Α.Τ. Αγίων ΑναργύρωνΣτο αστυνομικό τμήμα Αγίων Αναργύρων δεν ήταν η πρώτη φορά που υπήρξε αδιαφορία – ολιγωρία σε περιστατικά ενδοεικογενειακής βίας και όχι μόνο. Μάλιστα, φαίνεται ότι ο τρόπος λειτουργίας του συγκεκριμένου αστυνομικού τμήματος είχε αυτό το μοτίβο αντιμετώπισης, σε πολλές περιπτώσεις.Το MEGA φέρνει στο φως την καταγγελία μιας γυναίκας, η οποία πριν από 2 χρόνια άγρια ξυλοκοπημένη, με εμφανή τα σημάδια της βίας πάνω της, βρήκε το θάρρος να απευθυνθεί στο ίδιο αστυνομικό τμήμα για να καταγγείλει τον σύντροφό της.Δεν ήταν η πρώτη, δεν ήταν η μόνη. Η 28χρονη Κυριακή ήταν ένα από τα πολλά θύματα κακοποίησης που δεν βρήκε προστασία εκεί που όφειλαν να της την προσφέρουν, στις αστυνομικές αρχές.Μια νεαρή γυναίκα, θύμα ενδοοικογενειακής βίας, περιέγραψε την αντιμετώπιση που είχε πριν από δύο χρόνια στο ίδιο αστυνομικό τμήμα όπου η 28χρονη Κυριακή αντί να βρει προστασία, αντιμετώπισε μόνο αδιαφορία που την έστειλε στο θάνατο.«Βρήκα τη δύναμη, πήγα στο αστυνομικό τμήμα των Αγίων Αναργύρων. Ο αστυνομικός που ήταν στο φυλάκιο δεν με αντιμετώπισε κατάλληλα. Ήμουν άγρια ξυλοδαρμένη, με μώλωπες, πολύ άγρια χτυπημένη και μου είπε ότι δεν μπορώ να ανέβω επάνω γιατί υπάρχει άλλη διαδικασία αυτοφώρου και θα χρειαστεί να περιμένω. «Σας χτύπησε πολύ;». Ήμουν μαυρισμένη. “Καλύτερα, λέει, να φύγετε και να έρθετε να βρείτε, λέει, δικηγόρο”», ανέφερε η καταγγέλλουσα.Στο συγκεκριμένο αστυνομικό τμήμα λειτουργεί μάλιστα ειδικό γραφείο ενδοοικογενειακής βίας. Για αυτό η κοπέλα την επόμενη μέρα προσπάθησε ξανά να απευθυνθεί στους αστυνομικούς του τμήματος Αγίων Αναργύρων. Μάταια όμως.«Την επόμενη πάλι μέρα είχε βάρδια κάποιος άλλος αστυνομικός. Πάλι το ίδιο σκηνικό διαδραματίστηκε, λέγοντάς μου ότι θα περιμένετε εδώ πάρα πολλές ώρες γιατί επάνω ο αξιωματικός υπηρεσίας έχει πάλι αυτόφωρο, «αν θέλετε να μείνετε εδώ αλλά θα τελειώσει 10… 11 το βράδυ. Δεν μπήκα μέσα ποτέ!».",https://www.tovima.gr/wp-content/uploads/2024/04/05/astynomiko-tmhma-e1712294838896.jpg,Οι μοιραίες παραλείψεις και λάθη που οδήγησαν στην γυναικοκτονία έξω από το αστυνομικό τμήμα των Αγίων Αναργύρων,2024,4,5
https://www.tovima.gr/2024/04/05/society/agioi-anargyroi-nea-ixitika-ntokoumenta-tis-stygeris-gynaikoktonias/,Άγιοι Ανάργυροι: Νέα ηχητικά ντοκουμέντα της στυγερής γυναικοκτονίας,2024-04-05,18:08,Κοινωνία,Newsroom,"Τι είπε ο φύλακας που κλήθηκε να δώσει τις πρώτες εξηγήσεις για την γυναικοκτονία, στους συναδέλφους του από την Άμεση Δράση - «Ακόμα δεν με έχουν ενημερώσει επίσημα από την αστυνομία» καταγγέλει ο πατέρας της 28χρονης","Σοκάρουν οι εξελίξεις για την γυναικοκτονία που σημειώθηκε το βράδυ της Δευτέρας 01/04 έξω από το αστυνομικό τμήμα Αγίων Αναργύρων. Η 28χρονη Κυριακή έχασε τη ζωή της από το χέρι του 39χρονου πρώην συντρόφου της, ο οποίος την δολοφόνησε με 5 μαχαιριές έξω από το Α.Τ.Το 28χρονο θύμα είχε μεταβεί στο αστυνομικό τμήμα προκειμένου να ζητήσει βοήθεια και προστασία, ωστόσο οι αστυνομικοί την προέτρεψαν να καλέσει την Άμεση Δράση.Η 28χρονη επικοινώνησε με την Άμεση Δράση, ζητώντας περιπολικό να την επιστρέψει σπίτι της επειδή φοβόταν ότι ο πρώην σύντροφός της θα της ασκήσει βία, με τον αστυνομικό στη άλλη γραμμή του τηλεφώνου να της απαντά πως «το περιπολικό δεν είναι ταξί».Λίγα δευτερόλεπτα αργότερα η 28χρονη έπεσε νεκρή από τις μαχαιριές του 39χρονου δράστη, λίγα μέτρα έξω από το Α.Τ. Αγίων Αναργύρων.Οι διάλογοιΤα ηχητικά ντοκουμέντα από τον διάλογο της φαρμακοποιού που βρέθηκε στο σημείοΦαρμακοποιός: Η κοπέλα δεν έχει σφυγμό.Αξιωματικός υπηρεσίας: Δεν έχει σφυγμό;Φαρμακοποιός: Ναι.Αξιωματικός Υπηρεσίας: Πέθανε;Αστυνομικός ΔΙΑΣ: Γάζα αιμοστατική θέλουμε.Αστυνομικός: Ο άλλος είναι ζωντανός ακόμα.Αξιωματικός Υπηρεσίας: Αφού δεν έχει, πέθανε;Αστυνομικός: Γάζα αιμοστατική.Φαρμακοποιός: Και να υπάρχει, είναι τόσο αδύναμο. Έχει χάσει πάρα πολύ αίμα, δεν βλέπεις; (Ακούγεται το κλάμα της αξιωματικού υπηρεσίας)Ο φύλακας δίνει τις πρώτες εξηγήσεις στους συναδέλφους του που φτάνουν από την Άμεση ΔράσηΑστυνομικός: Ήταν μέσα σε αυτό το μαγαζί;Φύλακας: Όχι, όχι. Στο τμήμα είχαν πάει.Αστυνομικός: Είχαν ανέβει επάνω;Φύλακας: Είχαν ανέβει πιο νωρίς. Και μετά κατέβηκαν εδώ.Αστυνομικός: Εδώ μπροστά;Φύλακας: Εδώ, έξω. Και ξαφνικά βλέπω το άλλο το παιδί…Αστυνομικός: Μιλάει;Φύλακας: Ε;Αστυνομικός: Το παιδί που μίλαγε;Φύλακας: Το άλλο το παιδί, πού είναι το παιδί;Αστυνομικός: Τον πήρανε επάνω.Φύλακας: Πριν καταλάβουμε το είχε γίνει… Κάτι είχε μαχαίρι, τι έχει…Αστυνομικός: Το παιδί το πήρατε πάνω τον μάρτυρα;Η σχέση πατέρα- κόρης«Δούλευε, σπούδασε, έβγαλε το λύκειο, έβγαλε και το χαρτί της για βρεφονηπιαγωγός. Δουλειά δεν βρίσκαμε, είχαμε βρει κάποια στιγμή κάποια δουλίτσα, δεν την βρήκαμε έτσι όπως την θέλαμε. Και όμως δούλευε, δεν ήταν ότι δεν δούλευε. Όλα της τα χρόνια δούλευε κανονικά. Είχε γίνει μετά τα 21 της χρόνια ανεξάρτητη στο οικονομικό», είπε ο πατέρας της 28χρονης Κυριακής.Η σχέση που είχε με τον πατέρα της ήταν ξεχωριστή. Ένας άρρηκτος δεσμός μπαμπά-κόρης, αφού η ζωή του ήταν αφιερωμένη στην Κυριακή και την αδελφή της.«Χώρισα πολύ νωρίς, τα κορίτσια μου ήταν μικρά 5 και 6 χρονών και από τότε είναι μαζί μου. Μέχρι και τώρα, η μεγάλη μου η κόρη είναι μαζί μου. Εγώ για τα παιδιά μου έδωσα όλη μου την ζωή. Ήρθε τώρα αυτός, για ποιο λόγο; Τι είναι; Την αγόρασε; Τι είναι;», είπε ο πατέρας της 28χρονης.«Μου λέει: «τέλος μπαμπά, τελείωσα με τον Θανάση, από εδώ και πέρα τέλος, μόνη μου», λέω: «βρε αγάπη μου, έλα κορίτσι μου στο σπίτι να μείνεις ένα μήνα, έλα να είμαστε μαζί». «Όχι μπαμπά, είμαι 28χρονών τώρα. Από εδώ και πέρα πρέπει να κανονίζω μόνη μου, να είμαι ανεξάρτητο άτομο».Δεν αποκάλυπτε τα όσα ζούσεΑυτό ήθελε να είναι, αυτόνομη και ισχυρή. Δεν έδειχνε και δεν αποκάλυπτε σε κανέναν τα όσα φριχτά ζούσε με αυτόν τον άνθρωπο δίπλα της.«Μου έλεγε τόσα πράγματα, αυτό δεν μου το έλεγε. Μια φορά μόνο ότι την έχει χτυπήσει και μου είπε ότι δεν το ξαναέκανε ποτέ. Είχε αποκοπεί σιγά σιγά από όλους και ήταν μόνο μαζί του. Έβλεπα μετά φωτογραφίες που ανέβαζε, μιλάγαμε ή τηλεφωνιόμασταν, πέρναγε καλά», ανέφερε στο MEGA η θεία της 28χρονης.Είχαν καταλάβει όλοι πως η Κυριακή από ένα άτομο εξωστρεφές, είχε γίνει απόμακρη. Ήταν κλεισμένη στον εαυτό της, σαν να είχε υψώσει γύρω της τείχη.Ο μπαμπάς της της έλεγε να φύγει μακριά του. Να βρει έναν άνθρωπο που να την νοιάζεται πραγματικά, καθώς έβλεπε πως ο δολοφόνος της κόρης του την χρησιμοποιούσε.«Της έλεγα: «δεν κάνει κορίτσι μου αυτός, πρέπει να βρεις κάποιον άλλον. Να δουλεύετε μαζί, να έχετε έναν κοινό σκοπό, να έχετε πολλά πράγματα να κάνετε μαζί, να νοιάζεται ο ένας για τον άλλον και όχι να τον έχεις μέσα στο σπίτι και να τον ταΐζεις», γιατί σε αυτά τα 4 χρόνια που είχαν σχέση, όλη η δουλειά του να ήταν 5-6 μήνες. Τα υπόλοιπα καθόταν στο σπίτι. Μηχανάκι, βενζίνες, όλα αυτά η κόρη μου».Η λάμψη της Κυριακής έσβησε για πάντα το βράδυ της 1ης Απριλίου έξω από το αστυνομικό τμήμα από τα χέρια του πρώην συντρόφου της, που την μαχαίρωσε μέχρι θανάτου, απλά και μόνο επειδή προσπάθησε να ζήσει μακριά του.«Καμία ενημέρωση από την αστυνομία»Ο Νίκος Ευαγγελάτος επικοινώνησε με τον πατέρα της Κυριακής, όπου ανέφερε μεταξύ άλλων ότι ακόμα και σήμερα δεν έχει λάβει καμία επίσημη ενημέρωση από την ΕΛ.ΑΣ.«Μέχρι και τώρα δεν με έχει ενημερώσει, έστω και τυπικά, ένας άνθρωπος της αστυνομίας ότι η κόρη μου έχει δολοφονηθεί. Εκείνο το πρωί που ενημερώθηκα από μία δημοσιογράφο για το τι έχει γίνει, έφτασα στο αστυνομικό τμήμα περίπου στις 10.00. Θα με δείτε στα βίντεο από εκείνη την ημέρα, είμαι με τα ρούχα της δουλειάς. Μιλάω με τον εξωτερικό φρουρό στο φυλάκιο και δεν με άφησαν να ανέβω επάνω στον αξιωματικό υπηρεσίας, ενώ ενημέρωσα ότι είμαι ο μπαμπάς της κοπέλας που σκότωσαν εδώ.Επικοινώνησα μαζί τους στο τηλέφωνο και μου είπαν ότι την υπόθεση την έχει αναλάβει το τμήμα δυτικής Αττικής και να μεταβώ εκεί. Δεν με άφησαν να δω τον αξιωματικό υπηρεσίας για να επιβεβαιώσω ότι ήταν η κόρη μου! Τι θα μου πουν, ότι πήγα στο τμήμα δυτικής Αττικής και ενημερώθηκα; Ποιος με ειδοποίησε; Με πήρε ένας κύριος, μου είπε ότι είναι διευθυντής της αστυνομίας, μου είπε: «είμαι πατέρας και πονάω και εγώ».  Πώς πονάει; Ο πόνος του άλλου αντέχεται, ο πόνος ο δικός μας δεν αντέχεται».«Οι επιστολές γράφτηκαν τώρα»Λέει η κόρη μου: «θέλω ένα περιπολικό, γιατί κινδυνεύω από τον πρώην μου», της απαντάνε: «θέλετε ένα περιπολικό για τον πρώην σας;». Είναι αυτή ερώτηση; Ντροπή γι’ αυτά που έλεγε. Να αλλάξει η νομοθεσία του δημοσίου και όποιος είναι ακατάλληλος, υπάρχουν και οι οικοδομές. Η αξιωματικός την ώρα που ήταν στο συμβάν από το κινητό ακούγεται να λέει «παιδιά, τι γίνεται τώρα;». Δεν ήξερε καν την διαδικασία, ρωτούσε τους άλλους που ήρθαν με τις μηχανές και έδιναν οδηγίες. Εν τω μεταξύ, λέει πως ήταν πεσμένος στο πλάι και κράταγε το μαχαίρι ακόμη, φαντάζεστε να σηκωνόταν και μαχαίρωνε και τους ίδιους; Θανάσιμα λάθη, τραγικά. Οι επιστολές γράφτηκαν τώρα, ή από τον ίδιο σε προσωπικό μέρος με τον δικηγόρο του ή από κάποιον άλλον. Όποιος δεν την ήξερε, την έλεγε Κυριακή. Αυτός την έλεγε μωρό μου, Κική μου, αγάπη μου και όχι Κυριακή».«Χαίρομαι για όλο τον κόσμο που στηρίζει την Κουλίτσα μου. Μακάρι να ήταν εδώ, να χαμογελάσει σε όλους. Και πάλι το κορίτσι μου θα είχε χαμηλώσει το βλέμμα της και θα ήταν ντροπαλή. Θα με έκαναν περήφανο οι μεγάλοι που κυβερνούν την Ελλάδα μας, αν η κόρη μου ήταν το τελευταίο θύμα. Αν έκαναν κάτι να μην ξαναβρεθεί κανένας σε αυτή την θέση, κανένας πατέρας, μάνα, αδελφός, αδελφή, θεία, θείος, γιαγιά, παππούς, κανένας.Ζητώ δικαίωση από την ελληνική δικαιοσύνη και ζητώ δικαίωση και μέσα από τις ελληνικές φυλακές. Εκεί μας έχουν φτάσει, να ζητάμε αυτή την δικαίωση. Τι θα πει αυτός, όταν μεταβεί στις φυλακές; Είμαι μάγκας και γνήσιο αρσενικό και τράβηξα μαχαίρι; Σε ποιον; Αυτό θα τους το πει; Θα πει ότι τράβηξε μαχαίρι στην κατά 11 χρόνια μικρότερη του, στην γυναίκα που έλεγε πως αγαπούσε; Όταν αγαπάς κάποιον, τον αφήνεις να φύγει για να ζήσει ευτυχισμένος».",https://www.tovima.gr/wp-content/uploads/2024/04/03/DIMI8985-e1712164812917.jpg,"Τι είπε ο φύλακας που κλήθηκε να δώσει τις πρώτες εξηγήσεις για την γυναικοκτονία, στους συναδέλφους του από την Άμεση Δράση - «Ακόμα δεν με έχουν ενημερώσει επίσημα από την αστυνομία» καταγγέλει ο πατέρας της 28χρονης",2024,4,5
https://www.tovima.gr/2024/04/04/politics/o-n-xardalias-diegrapse-ton-m-sfakianaki-ti-eixe-pei-gia-tin-gynaikoktonia/,Ο Ν. Χαρδαλιάς διέγραψε τον Μ. Σφακιανάκη – Τι είχε πει για την γυναικοκτονία,2024-04-04,13:08,Πολιτική,Newsroom,"Η δημόσια τοποθέτηση του κ. Μανώλη Σφακιανάκη για τη δολοφονία της 28χρονης γυναίκας στους Αγίους Αναργύρους δεν συνάδει, σε καμία περίπτωση, με την ηθική μου, τις αρχές και τις αξίες μου, είπε ο Ν. Χαρδαλιάς.","Στη διαγραφή του Μανώλη Σφακιανάκη από την  παράταξη «Αττική Μπροστά» προχώρησε ο Νίκος Χαρδαλιάς μετά τα όσα δήλωσε ο πρώην επικεφαλής της Δίωξης Ηλεκτρονικού Εγκλήματος  για τη γυναικοκτονία, με θύμα την Κυριακή Γρίβα έξω από το ΑΤ Αγίων Αναργύρων.Ο κ. Σφακιανάκης είχε δηλώσει ότι η άτυχη 28χρονη ανέβαζε φωτογραφίες στα μέσα κοινωνικής δικτύωσης στις οποίες εμφανιζόταν χαρούμενη, κάτι που δεν άντεξε ο μετέπειτα δολοφόνος της.Υπενθυμίζεται ότι σήμερα σε κλίμα οδύνης κηδεύτηκε η 28χρονη Κυριακή ΓρίβαΗ ανακοίνωση του Νίκου Χαρδαλιά«Το δικαίωμα στην κοινωνικότητα και στην ελεύθερη έκφραση της προσωπικότητας είναι αδιαπραγμάτευτα.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΑλίμονο αν στην Ελλάδα του 2024 πρέπει να σκεφτόμαστε πως και πότε θα εκφράσουμε δημόσια τη χαρά ή τη λύπη μας.Δηλώσεις και νοοτροπίες με έλλειμμα κοινωνικής ευαισθησίας και ενσυναίσθησης, που βρίσκονται έξω από κάθε πλαίσιο ηθικών αξιών και θεσμικής τάξης, θα με βρίσκουν πάντα απέναντι. Και σε καμία περίπτωση δεν μπορούν να γίνουν άλλοθι στην ευθύνη της πολιτείας να προστατεύει την ανθρώπινη ζωή.Η δημόσια τοποθέτηση του κ. Μανώλη Σφακιανάκη για τη δολοφονία της 28χρονης γυναίκας στους Αγίους Αναργύρους δεν συνάδει, σε καμία περίπτωση, με την ηθική μου, τις αρχές και τις αξίες μου ούτε με τον τρόπο με τον οποίο οφείλουν να λειτουργούν όλοι οι εκπρόσωποι της Περιφέρειας.Ως εκ τούτου, με τις δηλώσεις αυτές ο κ. Μανώλης Σφακιανάκης έθεσε εαυτόν εκτός της παράταξης «Αττική Μπροστά» και από σήμερα παύει να αποτελεί μέλος της Περιφερειακής ομάδας μας.Και κάτι ακόμα! Τα θύματα έμφυλης και ενδοοικογενειακής βίας να γνωρίζουν πως είμαστε δίπλα τους. Χωρίς περιστροφές, χωρίς «ναι μεν αλλά», χωρίς αστερίσκους.Δέσμευσή μας να κάνουμε από πλευράς μας ό,τι είναι δυνατόν για να μην υπάρξει άλλη Ελένη, άλλη Κυριακή, άλλη Γεωργία, άλλη Ερατώ, άλλη Γαρυφαλλιά… Εκφράζουμε τα ειλικρινή μας συλλυπητήρια στην οικογένεια και τους φίλους της Κυριακής Γρίβα».📍𝝚𝝟𝝩𝝤𝝨 𝝥𝝚𝝦𝝞𝝫𝝚𝝦𝝚𝝞𝝖𝝟𝝜𝝨 𝝡𝝖𝝨 𝝤𝝡𝝖𝝙𝝖𝝨 𝝩𝝞𝝝𝝚𝝩𝝖𝝞 𝝤 𝝡𝝖𝝢𝝮𝝠𝝜𝝨 𝝨𝝫𝝖𝝟𝝞𝝖𝝢𝝖𝝟𝝜𝝨Το δικαίωμα στην κοινωνικότητα και στην ελεύθερη έκφραση της προσωπικότητας είναι αδιαπραγμάτευτα.Αλίμονο αν στην Ελλάδα του 2024 πρέπει να σκεφτόμαστε πως και… pic.twitter.com/ufmQGLoJs3— Nikos Hardalias (@nhardalias) April 4, 2024 Τι είχε πει ο Μ. Σφακιανάκης«Αυτό που έχω να πω είναι ένα. To έγκλημα σύμφωνα με πληροφορίες μου το ώθησε η κοινωνική δικτύωση. Η κοπέλα ήταν χαρούμενη, ευτυχισμένη, δύο μήνες περνούσε καλά, το έβγαζε προς τα έξω, ο αλλος ήταν τρελός, ο άλλος ήταν μιλάμε σχιζοφρενής, ήταν stalker, βλέποντας λοιπόν αυτός ότι αυτή περνά καλά, είναι ένα σημείο που δεν θίξαμε καν», είπε ο κ. Σφακιανάκης μιλώντας σε τηλεοπτική εκπομπή στο Star.Και πρόσθεσε: «Μου έστειλαν τώρα ένα μήνυμα έχετε δει τα κοινωνικά της δίκτυα; Και απαντώ αν αυτά που λένε τα έχει γράψει δυστυχώς έβγαζε προς τα έξω αυτό που ένιωθε. Τη γαλήνη, αλλά η γαλήνη αυτή κάποιους ενοχλούσε. Ολα ήταν μηνύματα προς αυτόν. Ο τρόπος του εγκλήματος, 100 άτομα να είχε το αστυνομικό τμήμα, θα την εκτελούσε. Τέλος. Η αστυνομία για μένα έπρεπε να είχε 5-10 άτομα μέσα, αλλά όσα και να είχε για μένα ήταν αναπόφευκτο».ΤI AKOYME pic.twitter.com/MPBhFDheGs— Ιερώνυμος boss (@JeronymoBoss2) April 3, 2024",https://www.tovima.gr/wp-content/uploads/2024/04/04/14492640.jpg,"Η δημόσια τοποθέτηση του κ. Μανώλη Σφακιανάκη για τη δολοφονία της 28χρονης γυναίκας στους Αγίους Αναργύρους δεν συνάδει, σε καμία περίπτωση, με την ηθική μου, τις αρχές και τις αξίες μου, είπε ο Ν. Χαρδαλιάς.",2024,4,4
https://www.tovima.gr/2024/04/04/politics/xrysoxoidis-gia-gynaikoktonia-se-ag-anargyrous-tha-apokalyfthei-i-alitheia/,Xρυσοχοΐδης για γυναικοκτονία σε Αγ. Αναργύρους: Θα αποκαλυφθεί η αλήθεια,2024-04-04,11:15,Πολιτική,Newsroom,"Θα υπάρξει ο απολογισμός που πρέπει για να μην ξανασυμβούν τέτοια γεγονότα, υπογράμμισε ο υπουργός Προστασίας του Πολίτη, Μιχάλης Χρυσοχοΐδης σχετικά με τη γυναικοκτονία στο ΑΤ Αγίων Αναργύρων","Την διαβεβαίωση ότι θα αποκαλυφθεί όλη η αλήθεια για τη γυναικοκτονία με θύμα την 28χρονη Κυριακή έξω από το αστυνομικό τμήμα Αγίων Αναργύρων έδωσε, από τη Θεσσαλονίκη ο Μιχάλης Χρυσοχοΐδης.«Τέσσερις μέρες μετά το τραγικό περιστατικό όπου χάθηκε μια νέα κοπέλα, η Κυριακή Γρίβα, συνεχίζουμε όλοι μας να θρηνούμε και να πενθούμε. Είμαι συντετριμμένος και προσωπικά, είναι από τις πλέον δυσάρεστες και δύσκολες στιγμές που έχω βιώσει στην μακρά διαδρομή μου και στην προσωπική μου ζωή» τόνισε ο κ. Χρυσοχοΐδης.Εξέφρασε παράλληλα τα συλλυπητήριά του στους οικείους της 28χρονης και υπογράμμισε πως θα υπάρξει ο αναγκαίος απολογισμός για να μην ξανασυμβούν τέτοια γεγονότα.«Απευθύνω τα συλλυπητήριά μου στην οικογένεια της νέας γυναίκας που έφυγε. Η έρευνα διεξάγεται με μεγάλη ταχύτητα, είμαι βέβαιος ότι θα τελειώσει πολύ γρήγορα και θα αποκαλυφθεί πλήρως η αλήθεια. Η Ελληνική αστυνομία απέστειλε σε όλες τις αρχές και η ίδια διεξάγει έρευνες με το υλικό, χωρίς να αποκρυφθεί τίποτα. Θα αποκαλυφθεί όλη η αλήθεια και θα αποδοθεί στους πολίτες της χώρας. Θα υπάρξει ο απολογισμός που πρέπει για να μην ξανασυμβούν τέτοια γεγονότα» δήλωσε.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένων«Ναι στον όρο γυναικοκτονία, αλλά θέλει συζήτηση» «Οταν χάνεται μια ζωή, τίποτα δεν είναι καλώς καμωμένο», τόνισε εχθές ο υπουργός Προστασίας του Πολίτη, Μιχάλης Χρυσοχοΐδης, μιλώντας για την γυναικοκτονία στους Αγίους Αναργύρους, συμπληρώνοντας ότι «αυτό το περιστατικό είναι ένα από τα πιο συγκλονιστικά, γιατί έχει φύγει με ένα οδυνηρό τρόπο, με βίαιο τρόπο μια νέα κοπέλα 28 ετών και θρηνούμε όλοι γι’ αυτό».Σχετικά με το ότι προβλέπεται ακόμα και ειδική εκπαίδευση αστυνομικών για να υποδέχονται τέτοια περιστατικά και για το αν μπορούσε να αποφευχθεί αυτή η γυναικοκτονία, ο κ. Χρυσοχοΐδης δήλωσε πως «προέχει να διερευνήσουμε πώς έγινε το περιστατικό. Όταν πηγαίνει στην αστυνομία ένα τέτοιο περιστατικό υπάρχουν πολύ συγκεκριμένα πρωτόκολλα τα οποία ακολουθεί ένας αστυνομικός για να διαχειριστεί το περιστατικό, για τα οποία είναι εκπαιδευμένοι οι αστυνομικοί. Άρα λοιπόν θα πρέπει να εξεταστεί κατά πόσο εφαρμόστηκαν όλα αυτά».Τόνισε πως: «Έχουμε πάνω από 17.000 αστυνομικούς που εκπαιδεύτηκαν σε αυτό». Εξήγησε ξανά πως, «αυτό που προέχει είναι να διερευνηθεί πλήρως το περιστατικό, κάτω από ποιες συνθήκες διεξήχθη, πώς έχασε τη ζωή της η κοπέλα. Θα κάνουμε έρευνα σε βάθος ούτως ώστε η οποιαδήποτε ευθύνη να αποδοθεί ή οποιοδήποτε αμέλεια, αδράνεια, παράλειψη να θεραπευτεί και να τιμωρηθεί και από την άλλη, να διαβεβαιώσουμε τους πολίτες ότι γίνεται μία πολύ μεγάλη προσπάθεια».Πρόσθσε πως μετά τον covid υπάρχει έξαρση τέτοιων περιστατικών και πως πρόκειται για ένα κοινωνικό ζήτημα το οποίο πρέπει να συζητήσουμε σε ένα άλλο επίπεδο, σαν κοινωνία. «Από την άλλη πλευρά όμως, επειδή ο τελευταίος αποδέκτης αυτής της υπόθεσης είναι η αστυνομία, η αστυνομία οφείλει, παλεύει, κάνει μια προσπάθεια μεγάλη να διαχειρίζεται τα περιστατικά κατά τον καλύτερο τρόπο», ανέφερε.",https://www.tovima.gr/wp-content/uploads/2024/04/04/DSC_8046.jpg,"Θα υπάρξει ο απολογισμός που πρέπει για να μην ξανασυμβούν τέτοια γεγονότα, υπογράμμισε ο υπουργός Προστασίας του Πολίτη, Μιχάλης Χρυσοχοΐδης σχετικά με τη γυναικοκτονία στο ΑΤ Αγίων Αναργύρων",2024,4,4
https://www.tovima.gr/2024/04/03/politics/episimo-oxi-apo-tin-kyvernisi-gia-tin-nomiki-anagnorisi-tou-orou-gynaikoktonia/,Επίσημο «όχι» από την κυβέρνηση για την νομική αναγνώριση του όρου «γυναικοκτονία»,2024-04-03,18:29,Πολιτική,Newsroom,Απορρίφθηκαν οι τροπολογίες ΣΥΡΙΖΑ και Νέας Αριστεράς για την αναγνώριση του όρου «γυναικοκτονία»,"Η δολοφονία της 28χρονης γυναίκας από τον πρώην σύντροφο της έξω από το αστυνομικό τμήμα, και οι τροπολογίες ΣΥΡΙΖΑ και Νέας Αριστεράς για τη νομοθέτηση του όρου «γυναικοκτονία», κυριαρχεί στη συζήτηση στην Ολομέλεια της Βουλής, του νομοσχεδίου για την κύρωση του Ευρωπαϊκού Κανονισμού σχετικά με την ενιαία ψηφιακή αγορά.«Ναι» σε διακομματικό διάλογο για να αντιμετωπιστεί το φαινόμενο της αύξησης των δολοφονιών γυναικών, δήλωσε η υπουργός Κοινωνικής Συνοχής και Οικογένειας, Σοφία Ζαχαράκη, απορρίπτοντας παράλληλα τις τροπολογίες που κατέθεσαν στη Βουλή, ΣΥΡΙΖΑ και Νέα Αριστερά για την νομική αναγνώριση του όρου «γυναικοκτονία».Τόσο η κ. Ζαχαράκη όσο και ο κοινοβουλευτικός εκπρόσωπος της ΝΔ, Θανάσης Πλεύρης, επεσήμαναν ότι ο ποινικός κώδικας καλύπτει πλήρως με υψηλότατες ποινές την αφαίρεση οποιασδήποτε ζωής με ρατσιστικά κίνητρα.«Να απέχουμε από δημιουργία εντυπώσεων»«Το ελάχιστο που έχουμε να κάνουμε ως Πολιτεία είναι να απέχουμε από δημιουργία εντυπώσεων ή και τεχνάσματα μιας μικροπολιτικής διαχείρισης. Γιατί πρέπει να παλέψουμε για μια ενιαία πολιτική και κοινωνική απάντηση στο πρόβλημα. Να παλέψουμε έτσι ώστε να εκριζώσουμε τις αιτίες και να αλλάξουμε το περιβάλλον μέσα στο οποίο διαπράττονται αυτά τα ειδεχθή εγκλήματα. Να ενδυναμώσουμε τις γυναίκες, να στηρίξουμε αποτελεσματικά όσες βρίσκονται στη ζώνη της κακοποιητικής συμπεριφοράς και ως κυβέρνηση το κάνουμε όσο πιο συνεκτικά μπορούμε. Όλοι έχουμε υποχρέωση να συμβάλουμε στο να επιχειρήσουμε να διαχωρίσουμε την αξία της ζωής ή την απαξία της πράξης σε σχέση και με βάσει το φύλο», ανέφερε χαρακτηριστικά η κ. Ζαχαράκη και συμπλήρωσε:Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένων«Η κατάσταση με τις γυναικοκτονίες στη χώρα αποτελεί λόγο για μια ριζική αντιμετώπιση, ουσιαστική, βαθειά και σίγουρα όχι νομική, με συμβολικές διατάξεις σε ένα κατεξοχήν κανονιστικό κείμενο, όπως είναι ο ποινικός κώδικας. Άρα το ποινικό δίκαιο δεν μπορεί να διαπνέεται από διατάξεις χωρίς κανένα έννομο δικονομικό αποτέλεσμα».«Είναι λοιπόν σημαντικό να χρησιμοποιούμε τον όρο γυναικοκτονία, και το κάνουμε, αλλά στον ποινικό κώδικα,  με την πρόσφατη αλλαγή έχουμε την απόλυτη κάλυψη της απώλειας ζωής με την υψηλότατη των ποινών», κατέληξε.Στο ίδιο μήκος κύματος κινήθηκε και ο κοινοβουλευτικός εκπρόσωπος της ΝΔ, Θανάσης Πλεύρης, απορρίπτοντας την τροπολογία και τονίζοντας ότι στο πλαίσιο της ρατσιστικής βίας προβλέπονται, στον ποινικό κώδικα, βαρύτατες ποινές για την ανθρωποκτονία η οποία πλέον είναι ισόβια κάθειρξη.Από την πλευρά του ο κοινοβουλευτικός εκπρόσωπος του ΣΥΡΙΖΑ, Θεόφιλος Ξανθόπουλος, επέμεινε ότι πρέπει η κυβέρνηση να κάνει δεκτή την τροπολογία κάνοντας ορατή την έμφυλη διάσταση στο έγκλημα που έχει σχέση με το φύλο της γυναίκας.Παράλληλα κατηγόρησε την κυβέρνηση ότι «λέει πολλά για να μην κάνει τίποτα επί της ουσίας» και απέρριψε τις κατηγορίες περί προσπάθειας κομματικής εκμετάλλευσης των γυναικοκτονιών, τονίζοντας ότι η ίδια η πραγματικότητα που είναι η αύξηση των δολοφονιών λόγω φύλου διαψεύδει τις θεωρίες και το αφήγημα της κυβέρνησης.Ο κοινοβουλευτικός εκπρόσωπος του ΠΑΣΟΚ, Δημήτρης Μάντζος, επεσήμανε ότι «δεν μπορεί να αποκρυφτεί η πραγματικότητα που είναι ο πολλαπλασιασμός της έμφυλης βίας και ότι η γυναικοκτονία πλέον τείνει να γίνει μάστιγα», και τόνισε ότι πρέπει να αφεθούν στην άκρη τα τεχνάσματα και να αντιμετωπιστεί το θλιβερό αυτό φαινόμενο μέσα από ένα ειλικρινή διακομματικό διάλογο.Να κάνει δεκτή την τροπολογία ώστε να νομοθετηθεί ο ορισμός της γυναικοκτονίας ως αυτοτελούς εγκλήματος με ιδιαίτερα χαρακτηριστικά, κάλεσε την κυβέρνηση και ο κοινοβουλευτικός εκπρόσωπος της Νέας Αριστεράς Νάσος Ηλιόπουλος.«Να δείξει η κυβέρνηση κοινωνικά αντανακλαστικά»Νωρίτερα, ο εισηγητής του ΣΥΡΙΖΑ, Γιώργος Καραμέρος, κάλεσε την κυβέρνηση «να δείξει επιτέλους κοινωνικά αντανακλαστικά και να υιοθετήσει την πρόταση που είχε καταθέσει το 2021 το κόμμα του -και είχε απορρίψει τότε η ΝΔ- για την άμεση νομοθέτηση του όρου γυναικοκτονία» τονίζοντας ότι «είναι μια μεγάλη ευκαιρία που δεν πρέπει να πάει χαμένη».«Ζητάμε την πλήρη διερεύνηση της υπόθεσης με διαφάνεια και την απόδοση των ευθυνών όπου και αν βρίσκονται», ανέφερε ο εισηγητής του ΠΑΣΟΚ-ΚΙΝΑΛ, Ιλχάν Αχμέτ, σημειώνοντας ότι « θα πρέπει να προχωρήσουμε σε ένα νομοθετικό πλαίσιο για την προστασία της ζωής των γυναικών ώστε να μπει φραγμός στα εγκλήματα που αυξάνονται εναντίον τους.«Η δολοφονία της 28χρονης έξω από το αστυνομικό τμήμα προκαλεί οργή και αγανάκτηση και προκαλεί οργή και αγανάκτηση κυρίως η στάση της αστυνομίας και της κυβέρνησης. Είναι πρόκληση από πλευράς της κυβέρνησης της ΝΔ να διαφημίζει τα περιβόητα μέτρα όπως το «button panic» τα οποία είναι ανεπαρκή για την προστασία των γυναικών. Πρέπει άμεσα να διερευνηθούν όλες οι συνθήκες, συμπεριλαμβανομένων και των ευθυνών των αστυνομικών αρχών», τόνισε από την πλευρά του ο ειδικός αγορητής του ΚΚΕ, Μανώλης Συντυχάκης.Ο ειδικός αγορητής της Ελληνικής Λύσης, Κωνσταντίνος Χήτας, κατηγόρησε την κυβέρνηση ότι «είναι σε αποδρομή και ανίκανη να διαχειριστεί πάρα πολύ σημαντικά θέματα που άπτονται της ασφάλειας των πολιτών με την εγκληματικότητα να έχει χτυπήσει κόκκινο».«Είναι θέμα τύχης ότι ζούμε και δεν έχει βρεθεί κάποιος να μας δολοφονήσει. Ο κ. Χρυσοχοΐδης δεν είναι δημοσιογράφος για να σχολιάζει γεγονότα, αλλά υπουργός Ασφάλειας του Πολίτη για να λύνει τα προβλήματα», πρόσθεσε.«Εμείς στη Νέα Αριστερά τη λέμε με το όνομα της. Κυριακή Γρίβα», ανέφερε η ειδική αγορήτρια της Νέας Αριστεράς, Θεανώ Φωτίου προσθέτοντας:«Καμία γυναίκα δεν είναι ασφαλής. Κυβέρνηση και αστυνομία είναι σε ρόλο παρατηρητή και ο κ. Χρυσοχοΐδης κρύβεται πίσω από την ΕΔΕ και ανέχεται την προκλητική δήλωση της αστυνομίας».Ο ειδικός αγορητής των «Σπαρτιατών», Γιάννης Κόντης, ανέφερε ότι «πρέπει να διερευνηθούν οι συνθήκες κάτω από τις οποίες έγινε η στυγνή δολοφονία μιας νέας κοπέλας» σημειώνοντας παράλληλα ότι «επειδή ψάχνουμε πιθανή αμέλεια αστυνομικών, πρέπει να αποφασίσουμε και για το τι αστυνομία θέλουμε».",https://www.tovima.gr/wp-content/uploads/2024/04/03/GZ1_4715-01-1.jpg,Απορρίφθηκαν οι τροπολογίες ΣΥΡΙΖΑ και Νέας Αριστεράς για την αναγνώριση του όρου «γυναικοκτονία»,2024,4,3
https://www.tovima.gr/2024/04/03/society/agioi-anargyroi-ta-moiraia-lathi-pou-odigisan-sti-gynaikoktonia/,Αγιοι Ανάργυροι: Τα 8 μοιραία λάθη που οδήγησαν στη γυναικοκτονία,2024-04-03,09:09,Κοινωνία,Διονύσης Βυθούλκας,Γιατί η αξιωματικός υπηρεσίας λειτούργησε διεκπεραιωτικά και δεν μπήκε στη θέση της 28χρονης κοπέλας που είχε απέναντί της και γιατί ο αστυνομικός  σκοπός του ΑΤ δεν αντέδρασε όταν ο 39χρονος της επιτέθηκε.,"Μια σειρά από ερωτήματα που καλούνται να απαντήσουν οι αστυνομικές Αρχές και το υπουργείο Προστασίας του Πολίτη προέκυψαν μετά τη στυγερή δολοφονία της 28χρονης έξω από το αστυνομικό τμήμα των Αγίων Αναργύρων.Γιατί δεν συνόδευσαν αστυνομικοί την 28χρονη στο σπίτι της όταν πήγε στο Αστυνομικό Τμήμα Αγίων Αναργύρων και τους κατήγγειλε ότι φοβάται για τον πρώην σύντροφό της, ο οποίος βρισκόταν έξω από το σπίτι της;Αληθεύει ότι το θύμα είχε υποβάλει μήνυση εις βάρος του το 2020 για βιαιοπραγία και βιασμό;Αληθεύει ότι ο ίδιος είχε απασχολήσει τις Αρχές στο παρελθόν;Γιατί η νεαρή αξιωματικός υπηρεσίας λειτούργησε διεκπεραιωτικά και «υπηρεσιακά» και δεν μπήκε στη θέση της κοπέλας που είχε απέναντί της ώστε πέρα και έξω από όσα προβλέπονται να τη βοηθήσει ζητώντας της να μείνει μαζί της μέχρι να καταφθάσει το πρώτο διαθέσιμο περιπολικό;Της πρότεινε ή όχι να καλέσει εκείνη την Αμεση Δράση ώστε να φτάσει πιο γρήγορα το περιπολικό;Γιατί ο αστυνομικός σκοπός του ΑΤ Αγίων Αναργύρων δεν αντέδρασε άμεσα όταν ο 39χρονος της επιτέθηκε, την ακινητοποίησε και τη σκότωσε με πολλαπλές μαχαιριές, προκειμένου να την προστατεύσει;Επίσης, στην ανακοίνωση της Αστυνομίας σημειώνεται πως η 28χρονη «κατά την παραμονή της στην υπηρεσία δεν υπέβαλε έγκληση εις βάρος του, εκφράζοντας την επιθυμία να μεταφερθεί με περιπολικό στην οικία της». Ωστόσο, από τη συνομιλία της με τον τηλεφωνητή της Αμεσης Δράσης που είδε το φως της δημοσιότητας προκύπτει ότι η 28χρονη ήθελε το περιπολικό να πάει έξω από το σπίτι της, στο οποίο θα πήγαινε εκείνη με το αυτοκίνητο του φίλου της.Αληθεύει ακόμη ότι δύο από τους αστυνομικούς που υπηρετούν στο Αστυνομικό Τμήμα Αγίων Αναργύρων έχουν απασχολήσει το τμήμα Εσωτερικών Υποθέσεων της Αστυνομίας;Κομβικό ρόλο στη διερεύνηση των ευθυνών των αστυνομικών έχει ο φίλος της 28χρονης, η κατάθεση του οποίου θα ρίξει φως στην υπόθεση. Στο πλαίσιο των ερευνών από τη Γενική Αστυνομική Διεύθυνση Αττικής διατάχθηκε Ενορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν της υπόθεσης. Σύμφωνα με ανακοίνωση της ΕΛ.ΑΣ., «από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, ο οποίος έχει εκπονηθεί σε συνεργασία με τις εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση. Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού». Επιπλέον σημειώνεται ότι «αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ηδη δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας».Η υποστελέχωσηΣυνδικαλιστικοί εκπρόσωποι των αστυνομικών σημείωσαν στα «ΝΕΑ» πως οι πολίτες θα πρέπει να αισθάνονται πως τα Αστυνομικά Τμήματα θα μπορούν να τους παρέχουν προστασία. Σχετικά με τον τρόπο διαχείρισης του περιστατικού ανέφεραν πως οι τυχόν ευθύνες θα προκύψουν από την ΕΔΕ, ωστόσο, αν και είναι εκπαιδευμένοι όλοι οι αστυνομικοί για τη διαχείριση τέτοιων περιστατικών, η αξιωματικός υπηρεσίας θα μπορούσε να επικοινωνήσει με τον διοικητή της αναφέροντας τη σοβαρότητα της καταγγελίας ή και με το πλησιέστερο γραφείο αντιμετώπισης περιστατικών ενδοοικογενειακής βίας.Ο πρόεδρος της Ενωσης Αστυνομικών Υπαλλήλων Νοτιοανατολικής Αττικής Γιώργος Καλλιακμάνης επεσήμανε πως: α) σε κάθε περίπτωση που ο πολίτης αναφέρει πως επίκειται κίνδυνος για τη ζωή του θα πρέπει να μην τον αφήνουν να αποχωρεί από την υπηρεσία και β) να του χορηγείται συνοδεία αστυνομικών για να πάει με ασφάλεια στο σπίτι του, εστιάζοντας στις ελλείψεις προσωπικού. «Ενας αξιωματικός υπηρεσίας και ένας σκοπός, αυτό είναι στα περισσότερα αστυνομικά τμήματα. Υπάρχει πρόβλημα». Από την πλευρά του ο πρόεδρος της Ενωσης Αστυνομικών Υπαλλήλων Πειραιά Σπυρίδων Λιότσος σημείωσε πως στα Αστυνομικά Τμήματα και στα Τμήματα Ασφαλείας τόσο στον Πειραιά όσο και γενικότερα στην Αττική υπάρχει σοβαρή έλλειψη προσωπικού που αγγίζει το 40% με 50%.Ο ΧρυσοχοΐδηςΧθες πάντως ο υπουργός Προστασίας του Πολίτη Μιχάλης Χρυσοχοΐδης δήλωσε μιλώντας στην ΕΡΤ πως το υπουργείο θα κάνει έρευνα σε βάθος ούτως ώστε «η οποιαδήποτε ευθύνη να αποδοθεί ή οποιαδήποτε αμέλεια, αδράνεια, παράλειψη να θεραπευτεί και να τιμωρηθεί και από την άλλη να διαβεβαιώσουμε τους πολίτες ότι γίνεται μια πολύ μεγάλη προσπάθεια».Πρόσθεσε δε πως συμφωνεί με τον όρο γυναικοκτονία, αλλά θα πρέπει να γίνει συζήτηση από τους ποινικολόγους για το αν πρέπει να αντιμετωπίζεται ως αυτοτελές αδίκημα.",https://www.tovima.gr/wp-content/uploads/2024/04/03/dolofonia2.jpg,Γιατί η αξιωματικός υπηρεσίας λειτούργησε διεκπεραιωτικά και δεν μπήκε στη θέση της 28χρονης κοπέλας που είχε απέναντί της και γιατί ο αστυνομικός  σκοπός του ΑΤ δεν αντέδρασε όταν ο 39χρονος της επιτέθηκε.,2024,4,3
https://www.tovima.gr/2024/04/02/society/agioi-anargyroi-ede-gia-ti-gynaikoktonia-vinteo-ntokoumento/,Αγιοι Ανάργυροι: ΕΔΕ για τη γυναικοκτονία – Βίντεο ντοκουμέντο,2024-04-02,09:36,Κοινωνία,Newsroom,"Η 28χρονη μίλαγε στο 100, ζητώντας περιπολικό για να τη συνοδεύσει στο σπίτι της στους Αγίους Αναργύρους, όταν τη δολοφόνησε ο πρώην σύντροφός της - Διατάχθηκε ΕΔΕ, βίντεο ντοκουμέντο μετά τον φόνο.","Εντολή για Ένορκη Διοικητική Εξέταση (ΕΔΕ) δόθηκε μετά τη γυναικοκτονία στους Αγίους Αναργύρους, με θύμα μία 28χρονη που μαχαιρώθηκε μέχρι θανάτου από τον 39χρονο πρώην σύντροφό της, έξω από το Αστυνομικό Τμήμα.Το θύμα είχε χωρίσει με τον 39χρονο από το 2020 και τότε η κοπέλα είχε καταθέσει μήνυση εναντίον του για βιαιοπραγία και βιασμό και είχε ζητήσει και ασφαλιστικά μέτρα όπως αναφέρει η ΕΡΤ.Το χρονικό της γυναικοκτονίαςΌταν τον είδε να την περιμένει κοντά στο σπίτι της πήγε τρομαγμένη μαζί με έναν φίλο της στο αστυνομικό τμήμα να τον καταγγείλει. Εκεί την ενημέρωσαν πως είτε πρέπει να καταθέσει μήνυση, είτε να ενημερώσει το κέντρο της Άμεσης Δράσης για να επιληφθεί περιπολικό.Η κοπέλα ζήτησε να την πάνε σπίτι της γιατί φοβόταν. Βγαίνοντας έξω από το αστυνομικό τμήμα και φτάνοντας δίπλα στην σκοπιά μιλούσε στο τηλέφωνο με το 100. Ο 39χρονος που της είχε στήσει καρτέρι, τη μαχαίρωσε μέχρι θανάτου. Μάλιστα στο κέντρο της Άμεσης Δράσης άκουσαν τις φωνές της την ώρα που δολοφονήθηκε.Δείτε το βίντεο ντοκουμέντο λίγα λεπτά μετά τη δολοφονία της 28χρονης:",https://www.tovima.gr/wp-content/uploads/2024/04/02/dolofonia2.jpg,"Η 28χρονη μίλαγε στο 100, ζητώντας περιπολικό για να τη συνοδεύσει στο σπίτι της στους Αγίους Αναργύρους, όταν τη δολοφόνησε ο πρώην σύντροφός της - Διατάχθηκε ΕΔΕ, βίντεο ντοκουμέντο μετά τον φόνο.",2024,4,2
https://www.tovima.gr/2024/04/02/society/agioi-anargyroi-gynaikoktonia-psyxiatrika-provlimata-epikalestike-o-drastis/,Άγιοι Ανάργυροι-γυναικοκτονία: Ψυχιατρικά προβλήματα επικαλέστηκε ο δράστης,2024-04-02,16:24,Κοινωνία,Newsroom,Ο 39χρονος ζήτησε και πήρε προθεσμία για να απολογηθεί την Πέμπτη για τη δολοφονία της 28χρονης - Είχε παρελθόν με τις Αρχές,"Την Πέμπτη το πρωί θα απολογηθεί στην 25η τακτική ανακρίτρια ο δράστης της δολοφονίας της 28χρονης κοπέλας ,που έγινε έξω από το ΑΤ Αγίων Αναργύρων.Ο κατηγορούμενος οδηγήθηκε πριν λίγο στα δικαστήρια της πρώην σχολής Ευελπίδων απευθείας στην ανακρίτρια όπου έχει διαβιβαστεί η δικογραφία που έχει σχηματιστεί σε βάρος του. Ωστόσο ζήτησε και έλαβε προθεσμία για την Πέμπτη.Τι υποστήριξε στους αστυνομικούς – Σεσημασμένος ο δράστηςΣύμφωνα με ρεπορτάζ του τηλεοπτικού σταθμού Alpha, ο 39χρονος όταν συνελήφθη δεν είπε τίποτα στις Αρχές ενώ τα τραύματά του στον λαιμό του ήταν επιφανειακά. Η μόνη στιγμή που μίλησε στους αστυνομικούς ήταν όταν πήγε στο νοσοκομείο.«Έχω ψυχιατρικό παρελθόν» ήταν το μόνο που υποστήριξε στους αστυνομικούς. Όπως μετέδωσε ο τηλεοπτικός σταθμός επικαλούμενος εκτιμήσεις αστυνομικών, ο 39χρονος φαίνεται πως είχε προσχεδιάσει το έγκλημα.Ιδιαίτερο ενδιαφέρον παρουσιάζει το γεγονός ότι ο δράστης ήταν γνώριμος των Αρχών. Στο παρελθόν είχε συλληφθεί για κατοχή ποσότητας ηρωίνης, ενώ σε έλεγχο που του είχε γίνει είχε ακολουθήσει και συμπλοκή.Πέντε μαχαιριές δέχθηκε το θύμα oι τέσσερις θανατηφόρεςΤα πρώτα στοιχεία της ιατροδικαστικής εξέτασης αποτυπώνουν το μένος με το οποίο ο 39χρονος χτύπησε το θύμα. Συνολικά, η άτυχη 28χρονη δέχτηκε πέντε μαχαιριές εκ των οποίων οι τέσσερις ήταν θανατηφόρες.Αυτό σύμφωνα με τις Αρχές δείχνει ότι ο δράστης ήταν αποφασισμένος να την σκοτώσει.",https://www.tovima.gr/wp-content/uploads/2023/11/08/xeiropedes.jpg,Ο 39χρονος ζήτησε και πήρε προθεσμία για να απολογηθεί την Πέμπτη για τη δολοφονία της 28χρονης - Είχε παρελθόν με τις Αρχές,2024,4,2
https://www.tovima.gr/2024/04/02/society/agioi-anargyroi-gynaikoktonia-ti-leei-i-elas-ta-anapantita-erotimata/,Άγιοι Ανάργυροι – Γυναικοκτονία: Τι λέει η ΕΛΑΣ – Τα αναπάντητα ερωτήματα,2024-04-02,12:19,Κοινωνία,Newsroom,Η ανακοίνωση της ΕΛΑΣ για τη γυναικοκτονία της 28χρονης στους Αγίους Αναργύρους - Τα ερωτήματα για τον τρόπο που χειρίστηκαν το περιστατικό οι Αρχές.,"Πολλά είναι τα ερωτήματα που προκύπτουν μετά τη γυναικτονία της 28χρονης έξω από το Αστυνομικό Τμήμα των Αγίων Αναργύρων από τον πρώην σύντροφό της, που της είχε στήσει καρτέρι.Ο 39χρονος, ο οποίος μετά τη δολοφονία προσπάθησε να αφαιρέσει τη ζωή του με το ίδιο μαχαίρι, συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών.Το θύμα είχε χωρίσει από το 2020, όταν και είχε καταθέσει μήνυση σε βάρος του 39χρονου για βιαιοπραγία και βιασμό. Χθες (1/4) τον είδε να την περιμένει έξω από το σπίτι της και έτσι αποφάσισε να πάει στο Αστυνομικό Τμήμα μαζί με έναν φίλο της.Εκεί την ενημέρωσαν πως είτε πρέπει να καταθέσει μήνυση -κάτι που τελικά δεν έκανε- είτε να ενημερώσει το κέντρο της Άμεσης Δράσης για να επιληφθεί περιπολικό. Σύμφωνα με πληροφορίες της ΕΡΤ την κοπέλα ενημέρωσε μία νεαρή αστυνομικός η οποία πιθανότατα να μην είχε διαχειριστεί ανάλογα περιστατικά.Ποιος έπρεπε να καλέσει την Άμεση ΔράσηΗ κοπέλα φέρεται να ζήτησε τελικά να την πάνε στο σπίτι της με περιπολικό γιατί φοβόταν. Από εκεί και πέρα υπάρχει ένα κενό στο αν έπρεπε η αξιωματικός υπηρεσίας ή η 28χρονη να καλέσουν την Άμεση Δράση, γιατί σε αυτές τις διαδικασίες προβλέπεται να ενημερωθεί το Κέντρο και από εκεί να ειδοποιηθεί το περιπολικό και να φτάσει στο σημείο.Βγαίνοντας έξω από το αστυνομικό τμήμα και φτάνοντας δίπλα στην σκοπιά η κοπέλα μιλούσε στο τηλέφωνο με το 100. Εκεί εμφανίστηκε ο δράστης με μια λευκή μοτοσυκλέτα μικρού κυβισμού και της επιτέθηκε με το μαχαίρι τραυματίζοντάς τη θανάσιμα.Ο φίλος της κοπέλας που ήταν μπροστά, είδε το περιστατικό, έβαλε τις φωνές, αλλά δεν μπόρεσε να αντιδράσει, όπως δεν μπόρεσε να αντιδράσει ο σκοπός, ο οποίος ήταν σε πολύ κοντινή απόσταση. Μάλιστα στο κέντρο της Άμεσης Δράσης άκουσαν τις φωνές της άτυχης κοπέλας την ώρα που την μαχαίρωσε ο δράστης.Η ανακοίνωση της ΕΛ.ΑΣΣχετικά με τον θανάσιμο τραυματισμό 28χρονης γυναίκας πλησίον του Αστυνομικού Τμήματος Αγίων Αναργύρων, γνωστοποιούνται τα ακόλουθα:Περί την 22:10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην Αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της.Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της.Κατά την έξοδό της από το Αστυνομικό Τμήμα κάλεσε την Άμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε.Ο δράστης συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών.Τονίζεται ότι από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, τα οποία έχουν εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση.Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού.Μάλιστα, αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ήδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας.Επιπλέον, από το 2023 τα θύματα έχουν πρόσβαση και στην ειδική εφαρμογή άμεσης και έγκαιρης ειδοποίησης της Αστυνομίας με δυνατότητα γεωεντοπισμού (Panic Button).Επισημαίνεται ότι, από τη Γενική Αστυνομική Διεύθυνση Αττικής διατάχθηκε Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση».",https://www.tovima.gr/wp-content/uploads/2024/04/02/dolofonia1.jpg,Η ανακοίνωση της ΕΛΑΣ για τη γυναικοκτονία της 28χρονης στους Αγίους Αναργύρους - Τα ερωτήματα για τον τρόπο που χειρίστηκαν το περιστατικό οι Αρχές.,2024,4,2
https://www.tovima.gr/2024/04/02/society/agioi-anargyroi-eisaggeliki-paremvasi-gia-ti-gynaikoktonia-ti-zita/,Αγιοι Ανάργυροι: Εισαγγελική παρέμβαση για τη γυναικοκτονία – Τι ζητά,2024-04-02,14:04,Κοινωνία,Μίνα Μουστάκα,Στο πλαίσιο της εισαγγελικής έρευνας θα αναζητηθεί εάν οι αστυνομικοί έχουν διαπράξει το αδίκημα της παράβασης καθήκοντος.,"Την άμεση παρέμβαση του προϊσταμένου της Εισαγγελίας Πρωτοδικών Αθηνών Αντώνη Ελευθεριάνου προκάλεσε η σημερινή γυναικοκτονία έξω από το Αστυνομικό Τμήμα Αγίων Αναργύρων με τον εισαγγελέα να διατάσσει έρευνα για την αναζήτηση ενδεχομένων ποινικών ευθυνών των αστυνομικών που είχαν βάρδια στο ΑΤ Αγίων Αναργύρων όπου η 28χρονη κατήγγειλε τον πρώην σύντροφο της.Ο κ. Ελευθεριάνος διέταξε τη διενέργεια προκαταρκτικής εξέτασης μετά τη διαβίβαση στην Εισαγγελία της δικογραφίας που έχει σχηματιστεί για τη δολοφονία της κοπέλας λίγα μέτρα μακρύτερα από το Α.Τ.Στο πλαίσιο της έρευνας θα αναζητηθεί εάν οι αστυνομικοί έχουν διαπράξει παράβαση καθήκοντος.Ο εισαγγελέας που θα διενεργήσει την έρευνα θα αναμένει το πόρισμα της ΕΔΕ.Σε βάρος του δράστη ασκήθηκε ποινική δίωξη για ανθρωποκτονία από πρόθεση, παράνομη οπλοφορία οπλοχρησία και προμήθεια κατοχή ναρκωτικών ουσιών για δίκη του χρήση.Η δικογραφία για τη δολοφονία της 28χρονης διαβιβάστηκε στον ανακριτή ενώπιον του οποίου θα απολογηθεί ο δράστης.Τι λέει η ΕΛ.ΑΣΣχετικά με τον θανάσιμο τραυματισμό 28χρονης γυναίκας πλησίον του Αστυνομικού Τμήματος Αγίων Αναργύρων, γνωστοποιούνται τα ακόλουθα:Περί την 22:10 ώρα χθες (1 Απριλίου 2024) το θύμα μετέβη με οικείο της πρόσωπο στο Αστυνομικό Τμήμα Αγίων Αναργύρων, όπου περιέγραψε περιστατικά τα οποία είχαν λάβει χώρα σε βάρος της κατά το παρελθόν από τον πρώην σύντροφό της και τα οποία είχε καταγγείλει στην Αστυνομία. Παράλληλα, περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της.Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της.Κατά την έξοδό της από το Αστυνομικό Τμήμα κάλεσε την Άμεση Δράση και σε κοντινή απόσταση, ενώ συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της, ο οποίος με χρήση μαχαιριού την τραυμάτισε θανάσιμα και στη συνέχεια αυτοτραυματίστηκε.Ο δράστης συνελήφθη και νοσηλεύεται φρουρούμενος σε ψυχιατρικό νοσοκομείο των Αθηνών.Τονίζεται ότι από το 2020 έχει καταρτιστεί οδηγός χειρισμού υποθέσεων ενδοοικογενειακής βίας, τα οποία έχουν εκπονηθεί σε συνεργασία με εισαγγελικές Αρχές. Τα πρωτόκολλα αυτά έχουν αποσταλεί σε όλες τις αστυνομικές υπηρεσίες που χειρίζονται υποθέσεις ενδοοικογενειακής βίας και βρίσκονται υπό διαρκή επικαιροποίηση.Τα πρωτόκολλα αποτελούν τη βάση διαρκούς εκπαίδευσης του αστυνομικού προσωπικού.Μάλιστα, αυτή τη στιγμή λειτουργούν 18 επιχειρησιακά γραφεία αντιμετώπισης ενδοοικογενειακής βίας σε ολόκληρη τη χώρα, εκ των οποίων τα δύο στη Δυτική Αττική. Ήδη, δημιουργούνται άλλα 45, ώστε να υπάρχει ένα σε κάθε Διεύθυνση Αστυνομίας.Επιπλέον, από το 2023 τα θύματα έχουν πρόσβαση και στην ειδική εφαρμογή άμεσης και έγκαιρης ειδοποίησης της Αστυνομίας με δυνατότητα γεωεντοπισμού (Panic Button).Επισημαίνεται ότι, από τη Γενική Αστυνομική Διεύθυνση Αττικής διατάχθηκε Ένορκη Διοικητική Εξέταση, προκειμένου να διερευνηθούν οι ενέργειες των αστυνομικών που επιλήφθηκαν στην υπόθεση».",https://www.tovima.gr/wp-content/uploads/2024/04/02/DSC_8692.jpg,Στο πλαίσιο της εισαγγελικής έρευνας θα αναζητηθεί εάν οι αστυνομικοί έχουν διαπράξει το αδίκημα της παράβασης καθήκοντος.,2024,4,2
https://www.tovima.gr/2024/04/02/society/gynaikoktonia-stous-agious-anargyrous-diamartyria-ekso-apo-to-astynomiko-tmima/,Γυναικοκτονία στους Αγίους Αναργύρους: Διαμαρτυρία έξω από το αστυνομικό τμήμα,2024-04-02,19:54,Κοινωνία,Newsroom,Έξω από το αστυνομικό τμήμα στους Αγίους Αναργύρους πραγματοποιείται συγκέντρωση διαμαρτυρίας για την γυναικοκτονία της 28χρονης.,"Συγκέντρωση διαμαρτυρίας λαμβάνει χώρα αυτή την ώρα έξω από το αστυνομικό τμήμα των Αγίων Αναργύρων για τη γυναικοκτονία της 28χρονης Κυριακής, αλλά και τους χειρισμούς των αστυνομικών στη συγκεκριμένη υπηρεσία.Ανάμεσά τους και στελέχη της της Νέας Αριστεράς, όπως ο Πάνος Σκουρλέτης, ο Νάσος Ηλιόπουλος, η Σία Αναγνωστοπούλου και η Χαρά Καφαντάρη.Αξίζει να αναφερθεί ότι εντολή για τη διενέργεια προκαταρκτικής έρευνας έδωσε ο προϊστάμενος της Εισαγγελίας, Αντώνης Ελευθεριάνος, μετά τη διαβίβαση στην Ευελπίδων της δικογραφίας που έχει σχηματιστεί για τη γυναικοκτονία της 28χρονης.Στο πλαίσιο της προκαταρκτικής θα αναζητηθούν τυχόν ποινικές ευθύνες των αστυνομικών που είχαν βάρδια στο ΑΤ ενώ το διερευνώμενο αδίκημα είναι αυτό της παράβασης καθήκοντος. Ο εισαγγελέας που θα διενεργήσει την έρευνα θα αναμένει και το πόρισμα της ΕΔΕ.Δείτε φωτογραφίεςΟι πληροφορίες που συνεχίζουν να έρχονται στο φως της δημοσιότητας σχετικά με την υπόθεση συνεχίζουν να προκαλούν φρίκη. Η 28χρονη είχε καταγγείλει από το 2020 την κακοποιητική συμπεριφορά του 39χρονου δολοφόνου, αλλά δεν είχε λάβει της απαραίτητης προσοχής.Συγκεκριμένα, το θύμα είχε κάνει «σχεδόν τα πάντα», όσα δηλαδή ο νόμος της επέτρεπε. Τέσσερα χρόνια δηλαδή πριν από το έγκλημα, τον είχε μηνύσει για βιαιοπραγία και βιασμό. Μάλιστα, ζήτησε προστασία από τις αρχές που ποτέ δεν έλαβε και αργότερα απέσυρε την μήνυση.Μία ακόμα γυναικοκτόνια. Μία ακόμα γυναίκα που μίλησε, κατήγγειλε, απευθύνθηκε στις αρχές όμως δεν εισακούστηκε, με αποτέλεσμα να προστεθεί κι εκείνη στη μακρά λίστα των θυμάτων.Τα τελευταία κρίσιμα λεπτά στο Α.Τ.Ο αστυνομικός συντάκτης των «Νέων» και του «Βήματος», Βασίλης Λαμπρόπουλος, μίλησε στο LIVE NEWS για τη νέα υπόθεση γυναικοκτονίας στους Αγίους Αναργύρους. H γυναίκα μαζί με έναν φίλο της είχε πάει στο ΑΤ Αγίων Αναργύρων για να καταγγείλει τον 39χρονο επειδή τον είδε να την περιμένει έξω από το σπίτι της και φοβήθηκε. Μόλις βγήκαν από το αστυνομικό τμήμα, ο φίλος της 28χρονης αποχώρησε.Την ώρα που καλούσε την Άμεση Δράση της επιτέθηκε ο 39χρονος ο οποίος είχε στήσει καρτέρι θανάτου και την κατακρεούργησε. Όταν η κοπέλα πήγε στο τμήμα περιέγραψε πως τον είδε έξω από το σπίτι της αλλά δεν ήθελε να προχωρήσει σε μήνυση. Προφέρθηκε να επικοινωνήσει η ίδια στο 100 αλλά σύμφωνα με τις πληροφορίες, το θύμα είπε πως θα τηλεφωνήσει εκείνη στο 100.Αν τηλεφωνούσε η αστυνομικός θα άνοιγε η επονομαζόμενη κάρτα στην Άμεση δράση και πιθανόν να ερχόταν πιο γρήγορα το περιπολικό. Όταν η κοπέλα βγήκε από το τμήμα, τηλεφωνεί στο 100 και ακολουθεί ο εξής διάλογος:Θύμα: Θέλω περιπολικόΑστυνομία: Πού θέλετε να μεταβεί;Θύμα: Στο σπίτι μου. Θα πάω εκεί με ΙΧ φίλου μουΑστυνομία: Που είναι η διεύθυνση, σε ποια ώρα θα είστε εκεί;Εκείνη τη στιγμή ακούγονται φωνές από την επίθεση και δυστυχώς για την 28χρονη ήταν πλέον αργά.Την είχε στείλει στο νοσοκομείο από το ξύλοΗ γιαγιά της αδικοχαμένης Κυριακής μίλησε αποκλειστικά στο Live News για όλα όσα έζησε η εγγονή της στα χέρια του 39χρονου. Καταγγέλλει συστηματική βία, λεκτική και σωματική. «Έδερνε την Κυριακούλα μας, την είχε στείλει μέχρι και στο νοσοκομείο» θα πει και θα συγκλονίσει.«(Είχε παραπονεθεί) ότι την έδερνε κι όλας αυτός, την χτυπούσε πάρα πολύ. Πολλές φορές δεν μου έλεγε τα μυστικά της. Μια φορά είχε πάει (στο νοσοκομείο).  Στο πρόσωπο, στα πλευρά, παντού. Πάρα πολύ ξύλο, γιατί από το πολύ ξύλο είχε πάει και μετά δεν μου είπε τίποτα για να μην στεναχωρηθώ; Δεν ξέρω, το έκρυψε», συμπλήρωσε η γιαγιά της 28χρονης.Είχε συλληφθεί και για ναρκωτικά ο 39χρονοςΟ 39χρονος δράστης ήταν και παλιός γνώριμος στις Αρχές. Εκτός από την μήνυση που είχε καταθέσει εναντίον του η 28χρονη το 2020 για βιασμό και ξυλοδαρμό την οποία τελικά απέσυρε, οι αστυνομικές αρχές τον έχουν συναντήσει άλλες δύο φορές στο παρελθόν.Η πρώτη από αυτές ήταν το 2019 όταν είχε κατηγορηθεί για σωματικές βλάβες κι αντίσταση κατά της Αρχής, ενώ η δεύτερη όταν εντοπίστηκε από αστυνομικούς με μικροποσότητα ναρκωτικών ουσιών. Μόνο οι πολύ κοντινοί της άνθρωποι φαίνεται πως γνώριζαν τι περνούσε αυτό το κορίτσι στα χέρια του 39χρονου.Είχε νοσηλευτεί σε ψυχιατρικά ιδρύματαΟ 39χρονος γυναικοκτόνος έλαβε προθεσμία για να απολογηθεί την Πέμπτη, ενώ ο δικηγόρος του, Απόστολος Λύτρας, ανέφερε πως ο δράστης έχει νοσηλευτεί στο παρελθόν σε ψυχιατρικά ιδρύματα, συγκεκριμένα στο Ψ.Ν.Α. και το Αττικόν.«Ναρκωτικά έκανε πριν πολλά χρόνια και με την κοπέλα αυτή ζούσαν μαζί μέχρι και τις 9 Μαρτίου, αυτή είναι η ενημέρωση που έχω από την οικογένειά του. Ζήτησα από την οικογένεια να βρουν τους φακέλους του ανθρώπου αυτού από τα ψυχιατρικά ιδρύματα, να δούμε εάν πράγματι υπήρχε κάποιο πρόβλημα ή όχι», είπε ο δικηγόρος.Το χρονικό της στυγνής δολοφονίαςΌλα ξεκίνησαν στις 22:00 χθες το βράδυ. Η άτυχη γυναίκα πήγε στο αστυνομικό τμήμα των Αγίων Αναργύρων με ένα φίλο της, για να καταγγείλει τον μετέπειτα δολοφόνο της. Τον είχε δει όπως ανέφερε να τη παρακολουθεί έξω απ’ το σπίτι που έμενε και φοβήθηκε.«Περιέγραψε ότι την προηγούμενη και την ίδια μέρα διαπίστωσε ότι ο πρώην σύντροφός της κινούνταν έξω από την οικία της. Κατά την παραμονή της στην Υπηρεσία δεν υπέβαλε έγκληση σε βάρος του, εκφράζοντας την επιθυμία να μεταφερθεί με περιπολικό στην οικία της», αναφέρεται στην έρευνα της αστυνομίας.Η συνέχεια προκαλεί αποτροπιασμό. Οι αστυνομικοί φέρονται να της είπαν πως δεν υπήρχε διαθέσιμο περιπολικό. Η άτυχη κοπέλα αποφάσισε να πάρει το δρόμο της εξόδου, για να τηλεφωνήσει η ίδια στο 100. Μόλις βγήκε, ο δράστης που παραμόνευε, της επιτέθηκε.Κατά την έξοδό της από το Αστυνομικό Τμήμα κάλεσε την Άμεση Δράση. Την ώρα που συνομιλούσε με τηλεφωνήτρια, παρουσία του οικείου της προσώπου, δέχθηκε αιφνίδια επίθεση από τον πρώην σύντροφό της. Ο δράστης κατάφερε πέντε χτυπήματα εκ των οποίων τα τέσσερα ήταν θανάσιμα.",https://www.tovima.gr/wp-content/uploads/2024/04/02/ginaikoktonia.jpg,Έξω από το αστυνομικό τμήμα στους Αγίους Αναργύρους πραγματοποιείται συγκέντρωση διαμαρτυρίας για την γυναικοκτονία της 28χρονης.,2024,4,2
https://www.tovima.gr/2024/04/02/opinions/akoma-mia-gynaikoktonia/,Ακόμα μία γυναικοκτονία,2024-04-02,17:23,Γνώμες,Μυρτώ Κοροβέση,"Όπως κάθε υπόθεση γυναικοκτονίας, έτσι και η χθεσινή μας αφήνει άφωνους, άναυδους, θυμωμένους, τρομαγμένους και δυστυχώς, λιγότερους.","Για την ακρίβεια, η 5η γυναικοκτονία του 2024, συντελέστηκε χθες, στους Αγίους Αναργύρους, την πρώτη ημέρα του Απρίλη. Και μάλιστα, 100 μέτρα από το αστυνομικό τμήμα, στο οποίο η 28χρονη είχε μεταβεί με φιλικό της πρόσωπο για να καταγγείλει τον δράστη.Όπως κάθε υπόθεση γυναικοκτονίας, έτσι και η χθεσινή μας αφήνει άφωνους, άναυδους, θυμωμένους, τρομαγμένους και δυστυχώς, λιγότερους. Στη συγκεκριμένη, μάλιστα, υπόθεση, η 28χρονη γυναίκα ζήτησε από αστυνομικούς να τη συνοδεύσουν στο σπίτι της και η απάντηση που δέχτηκε ήταν αρνητική, δηλώνοντάς της ότι κάτι τέτοιο «δεν ήταν δυνατό». Εκατό μέτρα πιο κάτω από το συγκεκριμένο αστυνομικό τμήμα, η γυναίκα δέχτηκε 5 πισώπλατες μαχαιριές και 1 μαχαιριά στην καρδιά.Ενδεικτικά, στην περίοδο της πανδημίας η Ελλάδα εμφάνισε μία τεράστια αύξηση στις γυναικοκτονίες. Συγκεκριμένα, την περίοδο 2020 – 2021 η χώρα μας κατέγραψε την υψηλότερη άνοδο στην Ευρώπη, με ποσοστό 187,5 %, καθώς από τα 8 περιστατικά το 2020, το 2021 καταγράφηκαν 23. Και είναι αρκετά άχαρο να μιλάμε για ποσοστά, όταν αυτά αποτυπώνουν γυναίκες που έχουν χάσει τη ζωή τους.Φυσικά, συνομολογείται ευρέως ότι κάτι πρέπει να αλλάξει. Ότι το κράτος και η Πολιτεία, η κεντρική διοίκηση και οι αρχές, πρέπει να λάβουν μέτρα. Ναι, αναγνωρίζουμε την πρόοδο που έχει γίνει σε αυτή την κατεύθυνση, την καθιέρωση γραμμής βοήθειας και του panic button. Όσο, όμως, γυναίκες χάνονται, όλα αυτά δεν είναι αρκετά. Χρειάζονται καίριες παρεμβάσεις, χρειάζονται τομές και δομές, προκειμένου να καταπολεμηθεί αυτό το φαινόμενο. Χρειάζεται η μαζική είσοδος παιδοψυχολόγων και ψυχολόγων στα σχολεία, η δημιουργία δομών φιλοξενίας όπου θα μπορεί να βρει στέγη μία γυναίκα που αποφασίζει να φύγει από ένα κακοποιητικό περιβάλλον, χρειάζεται 24ωρη δωρεάν παροχή ψυχολογικής υποστήριξης, και φυσικά, η εξασφάλιση δωρεάν νομικής υποστήριξης, προκειμένου να μπορεί να καλυφθεί έναντι του κακοποιητή της και μέσω της δικαστικής οδού. Επιπλέον, σύμφωνα με στατιστικά δεδομένα, μία στις οκτώ γυναίκες υφίσταται οικονομική κακοποίηση, που σημαίνει ότι οικονομικοί λόγοι δεν της επιτρέπουν να απομακρυνθεί από την εκάστοτε κακοποιητική σχέση. Συνεπώς, το κράτος θα πρέπει να είναι αρμόδιο για την οικονομική κάλυψη των γυναικών μέχρι να ορθοποδήσουν, αλλά κυρίως, για την υποβοήθησή τους στην ανεύρεση εργασίας, προκειμένου να μπορέσουν να οικοδομήσουν ξανά τη ζωή τους. Να προσθέσουμε εδώ το – αυτονόητο – ότι, δηλαδή, και σύμφωνα και με το τελευταίο περιστατικό, οι αρμόδιες αρχές και η αστυνομία οφείλει να παρέχει προστασία σε κάθε γυναίκα που τη ζητά. Δεν ήταν χθες η πρώτη φορά που δολοφονήθηκε γυναίκα λίγο αφότου κατέθεσε στην αστυνομία περιστατικό βίας εις βάρος της. Όλα αυτά αποδεικνύουν ότι το κράτος δεν πρέπει και δεν μπορεί να παραμένει άλλο αδιάφορο.Τέλος, είναι πλέον επιτακτική ανάγκη η νομική αναγνώριση και καθιέρωση του όρου της «γυναικοκτονίας». Η «γυναικοκτονία» (femicide στα αγγλικά) είναι όρος διεθνής που έχει υιοθετηθεί από τον ΟΗΕ, τον Παγκόσμιο Οργανισμό Υγείας (ΠΟΥ) και την Ευρωπαϊκή Ενωση.Να αρχίσουμε, όμως, από τα βασικά. Ο όρος «γυναικοκτονία» δηλώνει τη δολοφονία γυναίκας, ακριβώς επειδή είναι γυναίκα.Δεν αναφέρεται στη δολοφονία κάθε γυναίκας (πχ δολοφονία κατά τη συντέλεση κλοπής – ληστεία). Στις περισσότερες περιπτώσεις τη «γυναικοκτονία» διαπράττει ο σύντροφος (νυν ή πρώην), ο εραστής ή ο σύζυγος που κακοποιούσε ή/και εκφόβιζε τη γυναίκα, και σίγουρα είναι αποτέλεσμα της λεγόμενης «τοξικής αρρενωπότητας».Η αναγνώριση του όρου της γυναικοκτονίας είναι καίρια. Και αυτό διότι μπορεί να συντελέσει και στη νομική της αναβάθμιση με αντίστοιχη νομοθετική ρύθμιση που θα την κατατάξει ως επιβαρυντική περίσταση της ανθρωποκτονίας από πρόθεση ή θα την αναγνωρίσει ως ιδιώνυμο έγκλημα, κάτι το οποίο θα επιτελέσει και κοινωνικό ρόλο, με τρομερά έντονο συμβολισμό αλλά και πρακτικό αντίκρισμα. Εξάλλου, είναι καιρός να λέμε τα πράγματα με το όνομά τους. Είναι γυναικοκτονία.Κλείνοντας, θυμάμαι το εξής : Την 9η Ιανουαρίου του 2024, λίγο μετά την αλλαγή του χρόνου, όλοι μιλούσαν για την «πρώτη» γυναικοκτονία του 2024. Και από τότε, στα αυτιά μου η δήλωση αυτή ακουγόταν τρομακτική. Με τρόμαζε η ευρέως εκπεφρασμένη παραδοχή ότι θα ακολουθήσουν αυτή τη χρονιά κι άλλες γυναικοκτονίες, και άλλα θύματα, και άλλες γυναίκες, σαν εμάς, που χάνουν τόσο άδικα τη ζωή τους από το χέρι του συντρόφου (νυν ή πρώην), του εραστή, του συζύγου τους. Και φυσικά, για αυτή την παραδοχή δεν φταίει μία γενικόλογη και αόριστη αντίληψη, αλλά φταίνε τα στατιστικά δεδομένα και τα νούμερα των δολοφονημένων γυναικών τα τελευταία χρόνια στην Ελλάδα. Και επειδή οι γυναίκες που χάνονται δεν είναι απλώς νούμερα και αριθμοί, αλλά ψυχές, αδερφές, φίλες, μητέρες, δικά μας κομμάτια, με κάθε μία που χάνεται, χάνεται και κάποιο κομμάτι όλων μας. Χάνεται η αθωότητα στο βλέμμα μας, χάνεται η εμπιστοσύνη μας, χάνεται μέρος των αγνών μας προθέσεων, χάνεται η ασφάλειά μας. Μα κυρίως, χάνονται εκείνες.Η Μυρτώ Κοροβέση είναι Δικηγόρος – Περιφερειακή Σύμβουλος Αττικής και Αντιπρόεδρος Επ. Αθλητισμού και Παιδείας.",https://www.tovima.gr/wp-content/uploads/2024/04/02/gynaikoktonia.jpg,"Όπως κάθε υπόθεση γυναικοκτονίας, έτσι και η χθεσινή μας αφήνει άφωνους, άναυδους, θυμωμένους, τρομαγμένους και δυστυχώς, λιγότερους.",2024,4,2
https://www.tovima.gr/2024/04/02/politics/xrysoxoidis-symfono-me-ton-oro-gynaikoktonia-omos-thelei-mia-syzitisi/,"Χρυσοχοΐδης: Συμφωνώ με τον όρο γυναικοκτονία, όμως θέλει μια συζήτηση",2024-04-02,19:13,Πολιτική,Newsroom,"«Προέχει να διερευνήσουμε πώς έγινε το περιστατικό. Όταν πηγαίνει στην αστυνομία ένα τέτοιο περιστατικό υπάρχουν πολύ συγκεκριμένα πρωτόκολλα τα οποία ακολουθεί ένας αστυνομικός για να διαχειριστεί το περιστατικό», ανέφερε ο κ. Χρυσοχοΐδης","«Όταν χάνεται μια ζωή, τίποτα δεν είναι καλώς καμωμένο», τόνισε ο υπουργός Προστασίας του Πολίτη, Μιχάλης Χρυσοχοΐδης, μιλώντας για την γυναικοκτονία στους Αγίους Αναργύρους, συμπληρώνοντας ότι «αυτό το περιστατικό είναι ένα από τα πιο συγκλονιστικά, γιατί έχει φύγει με ένα οδυνηρό τρόπο, με βίαιο τρόπο μια νέα κοπέλα 28 ετών και θρηνούμε όλοι γι’ αυτό».Σχετικά με το ότι προβλέπεται ακόμα και ειδική εκπαίδευση αστυνομικών για να υποδέχονται τέτοια περιστατικά και για το αν μπορούσε να αποφευχθεί αυτή η γυναικοκτονία, ο κ. Χρυσοχοΐδης δήλωσε πως «προέχει να διερευνήσουμε πώς έγινε το περιστατικό. Όταν πηγαίνει στην αστυνομία ένα τέτοιο περιστατικό υπάρχουν πολύ συγκεκριμένα πρωτόκολλα τα οποία ακολουθεί ένας αστυνομικός για να διαχειριστεί το περιστατικό, για τα οποία είναι εκπαιδευμένοι οι αστυνομικοί. Άρα λοιπόν θα πρέπει να εξεταστεί κατά πόσο εφαρμόστηκαν όλα αυτά».Τόνισε πως: «Έχουμε πάνω από 17.000 αστυνομικούς που εκπαιδεύτηκαν σε αυτό». Εξήγησε ξανά πως, «αυτό που προέχει είναι να διερευνηθεί πλήρως το περιστατικό, κάτω από ποιες συνθήκες διεξήχθη, πώς έχασε τη ζωή της η κοπέλα. Θα κάνουμε έρευνα σε βάθος ούτως ώστε η οποιαδήποτε ευθύνη να αποδοθεί ή οποιοδήποτε αμέλεια, αδράνεια, παράλειψη να θεραπευτεί και να τιμωρηθεί και από την άλλη, να διαβεβαιώσουμε τους πολίτες ότι γίνεται μία πολύ μεγάλη προσπάθεια».Πρόσθσε πως μετά τον covid υπάρχει έξαρση τέτοιων περιστατικών και πως πρόκειται για ένα κοινωνικό ζήτημα το οποίο πρέπει να συζητήσουμε σε ένα άλλο επίπεδο, σαν κοινωνία. «Από την άλλη πλευρά όμως, επειδή ο τελευταίος αποδέκτης αυτής της υπόθεσης είναι η αστυνομία, η αστυνομία οφείλει, παλεύει, κάνει μια προσπάθεια μεγάλη να διαχειρίζεται τα περιστατικά κατά τον καλύτερο τρόπο», ανέφερε.Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΟ υπουργός  Προστασίας του Πολίτη, εξήγησε σχετικά με την ένταξη του όρου γυναικοκτονία στον Ποινικό Κώδικα πως: «Συμφωνώ με τον όρο γυναικοκτονία, ως προς την ποινική μεταχείριση όμως θέλει μια συζήτηση. Θα πρέπει ποινικολόγοι μαζί με το Υπουργείο Δικαιοσύνης να “καθίσουν κάτω”, να δούμε αν πραγματικά απαιτείται να υπάρξει αυτή η μεταβολή».Έκλεισε λέγοντας πως και ο πρωθυπουργός συμφωνεί με τον όρο γενοκτονία, το νομικό μέρος όμως, θέλει μια σοβαρή, ουσιώδη και ψύχραιμη συζήτηση.",https://www.tovima.gr/wp-content/uploads/2024/02/16/xrusoxoidis.jpg,"«Προέχει να διερευνήσουμε πώς έγινε το περιστατικό. Όταν πηγαίνει στην αστυνομία ένα τέτοιο περιστατικό υπάρχουν πολύ συγκεκριμένα πρωτόκολλα τα οποία ακολουθεί ένας αστυνομικός για να διαχειριστεί το περιστατικό», ανέφερε ο κ. Χρυσοχοΐδης",2024,4,2
https://www.tovima.gr/2024/04/02/society/gynaikoktonia-stous-agious-anargyrous-ypirxe-peripoliko-alla-den-diatethike-stin-28xroni/,Γυναικοκτονία στους Αγίους Αναργύρους: Υπήρχε περιπολικό αλλά δεν διατέθηκε στην 28χρονη,2024-04-02,20:56,Κοινωνία,Newsroom,Τα λάθη και οι ολιγωρίες που οδήγησαν στη νέα γυναικοκτονία - Το περιστατικό δεν κρίθηκε ιδιαίτερα σημαντικό από τους αστυνομικούς - Το δραματικό τηλεφώνημα στην Άμεση Δράση.,"Νέες αποκαλύψεις έρχονται να προστεθούν στην υπόθεση γυναικοκτονίας στους Αγίους Αναργύρους καθώς σύμφωνα με νέα στοιχεία, υπήρχε περιπολικό αλλά αποφάσισαν να μη το διαθέσουν για την 28χρονη.Ενώ η 28χρονη είχε ζητήσει να μεταφερθεί με περιπολικό μέχρι στο σπίτι της, καθώς ένιωθε ότι κινδύνευε η ζωή της, της αρνήθηκε η συνοδεία.Μέχρι τώρα είχαμε την εικόνα ότι δεν υπήρχε περιπολικό. Ωστόσο σύμφωνα με τον αστυνομικό συντάκτη της εφημερίδας «Τα Νέα» και «Το Βήμα», Βασίλη Λαμπρόπουλο, υπήρχε περιπολικό, όπως και αστυνομικός, αλλά τελικά δεν χρησιμοποιήθηκε.Η επόπτρια ήταν επί τόπου. Είχε αυτοκίνητο ενώ μαζί της ήταν ένας οδηγός. Κρίθηκε, όμως, πως το περιστατικό δεν είναι ιδιαίτερα σημαντικό και θεώρησαν πως ίσως συμβεί κάποιο πιο σοβαρό στη συνέχεια της βραδιάς.Δόθηκε η συμβουλή να καλέσει την το 100 αλλά δεν έγινε μήνυση και η κοπέλα αφέθηκε να φύγει.Το δραματικό τηλεφώνημα στην Άμεση ΔράσηΌταν η κοπέλα βγήκε από το τμήμα, τηλεφωνεί στο 100 και ακολουθεί ο εξής διάλογος:Θύμα: Θέλω περιπολικόΑστυνομία: Πού θέλετε να μεταβεί;Θύμα: Στο σπίτι μου. Θα πάω εκεί με ΙΧ φίλου μουΑστυνομία: Που είναι η διεύθυνση, σε ποια ώρα θα είστε εκεί;Εκείνη τη στιγμή ακούγονται φωνές από την επίθεση.Το βίντεο λίγο πριν από την γυναικοκτονίαΣε βίντεο που είδε στο φως της δημοσιότητας απεικονίζει τον 39χρονο δολοφόνο να παρακολουθεί την 28χρονη λίγο πριν φτάσει στο Αστυνομικό Τμήμα των Αγίων ΑναργύρωνΌπως φαίνεται στο βίντεο, ο δράστης παρακολουθούσε στενά με τη μηχανή του την 28χρονη τα τελευταία δύο 24ωρα, προτού της αφαιρέσει τη ζωή.Πάνω του έχει το μαχαίρι με το οποίο της στέρησε τη ζωή.Η 28χρονη επέστρεψε στο σπίτι της μαζί με ένα φίλο της και μόλις είδε τον πρώην σύντροφό της, πήγε στο Α.Τ. της περιοχής, χωρίς όμως να γνωρίζει ότι την παρακολουθεί.Εκεί ο δράστης στάθμευσε 50 μ. από το φυλάκιο του αστυνομικού τμήματος και μόλις η 28χρονη εξήλθε από αυτό, την μαχαίρωσε μέχρι θανάτου, ενώ το θύμα εκείνη τη στιγμή επικοινωνούσε με την Άμεση Δράση.Τα πρώτα λόγια του 39χρονου στους αστυνομικούςΣύμφωνα με τις πρώτες πληροφορίες, αυτά ήταν τα πρώτα λόγια του 39χρονου γυναικοκτόνου στους αστυνομικούς όταν συνελήφθη: «Δεν είμαι καλά, να με πάτε στο ψυχιατρείο», φέρεται να είπε ο 39χρονος.Πληροφορίες αναφέρουν πως στο παρελθόν ο δράστης είχε νοσηλευτεί σε ψυχιατρική κλινική.Γνώριμος στις Αρχές ο δράστηςΟ 39χρονος δράστης  ήταν γνωστός στις Αρχές, καθώς είχε κατηγορηθεί και για άλλα εγκλήματα. Συγκεκριμένα, το 2020 το 28χρονο θύμα τον είχε καταγγείλει για ξυλοδαρμό και βιασμό, ενώ στην συνέχεια απέσυρε την μήνυση.Το 2019 κατηγορήθηκε για σωματικές βλάβες και αντίσταση στις Αρχές, ενώ το 2020 είχε εντοπισθεί και είχε συλληφθεί με μικροποσότητα ναρκωτικών.Δύο αστυνομικοί είχαν απασχολήσει τις ΑρχέςΣύμφωνα με τα στοιχεία που παρουσίασε το MEGA, από τους 50 αστυνομικούς που θα έπρεπε να υπηρετούν στο Α.Τ. Αγίων Αναργύρων, υπάρχουν συνολικά μόνο 25 άτομα ενώ τη στιγμή της δολοφονίας βρίσκονταν στο Τμήμα μόλις δύο άτομα και συγκεκριμένα ο αστυνομικός φρουρός και η αξιωματικός υπηρεσίας.Όπως έγινε μάλιστα γνωστό, ο ένας από τους αστυνομικούς του Τμήματος έχει απασχολήσει το Εσωτερικών Υποθέσεων, μάλιστα έκανε φυλακή και επέστρεψε στο Τμήμα. Σύμφωνα με τα ίδια στοιχεία, ένας ακόμη αστυνομικός είχε απασχολήσει τις Αρχές, καθώς είχε εμπλοκή σε κύκλωμα με πλαστές ταυτότητες, οι οποίες κατέληγαν στα χέρια ποινικών.",https://www.tovima.gr/wp-content/uploads/2024/04/02/DIMI8985.jpg,Τα λάθη και οι ολιγωρίες που οδήγησαν στη νέα γυναικοκτονία - Το περιστατικό δεν κρίθηκε ιδιαίτερα σημαντικό από τους αστυνομικούς - Το δραματικό τηλεφώνημα στην Άμεση Δράση.,2024,4,2
https://www.tovima.gr/2024/03/08/politics/kasselakis-ypoxreosi-tis-politeias-i-thesmiki-anagnorisi-tou-orou-gynaikoktonia/,Κασσελάκης: Υποχρέωση της Πολιτείας η θεσμική αναγνώριση του όρου «γυναικοκτονία»,2024-03-08,10:10,Πολιτική,Newsroom,"«Είναι υποχρέωση της Πολιτείας η θεσμική αναγνώριση του όρου «γυναικοκτονία» και οι δράσεις της για ορατότητα, κοινωνική πρόνοια και ουσιαστική αλληλεγγύη», σημειώνει ο Στέφανος Κασσελάκης","«Σήμερα δεν είναι μια ημέρα γιορτής, όσο ζούμε σε μια κοινωνία που η βαναυσότητα της έμφυλης βίας είναι παρούσα και οι ανισότητες κυριαρχούν», υπογραμμίζει σε ανάρτησή του ο πρόεδρος του ΣΥΡΙΖΑ-ΠΣ, Στέφανος Κασσελάκης.«Όσο ο αριθμός βγαίνει μικρότερος στο μέτρημα και η Πολιτεία δεν αναλαμβάνει ουσιαστικές πρωτοβουλίες. Δεν αρκεί να πενθούμε και να καταδικάζουμε. Είναι υποχρέωση της Πολιτείας η θεσμική αναγνώριση του όρου «γυναικοκτονία» και οι δράσεις της για ορατότητα, κοινωνική πρόνοια και ουσιαστική αλληλεγγύη», σημειώνει.«Έχουμε χρέος απέναντι σε όσες έσπασαν τη σιωπή τους και τάχθηκαν στην πρώτη γραμμή του κινήματος του metoo, χρέος σε όσες καθημερινά δίνουν τη μάχη απέναντι στην πατριαρχία και τον σεξισμό στους χώρους εργασίας τους, στους δρόμους, στο ίδιο τους το σπίτι, χρέος στις γενιές που αγωνίστηκαν αλλά και σε αυτές που έρχονται, να παραδώσουμε έναν διαφορετικό κόσμο», τονίζει ο κ. Κασσελάκης και καταλήγει:«Έναν κόσμο όπου κάθε θηλυκότητα θα αισθάνεται ασφάλεια. Έναν κόσμο συμπερίληψης και ισότητας. Έναν δίκαιο κόσμο».Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΣήμερα δεν είναι μια ημέρα γιορτής, όσο ζούμε σε μια κοινωνία που η βαναυσότητα της έμφυλης βίας είναι παρούσα και οι ανισότητες κυριαρχούν.Όσο ο αριθμός βγαίνει μικρότερος στο μέτρημα και η πολιτεία δεν αναλαμβάνει ουσιαστικές πρωτοβουλίες. Δεν αρκεί να πενθούμε και να… pic.twitter.com/UUMtfIan9G— Stefanos Kasselakis – Στέφανος Κασσελάκης (@skasselakis) March 8, 2024",https://www.tovima.gr/wp-content/uploads/2024/03/08/kasselakis-.jpg,"«Είναι υποχρέωση της Πολιτείας η θεσμική αναγνώριση του όρου «γυναικοκτονία» και οι δράσεις της για ορατότητα, κοινωνική πρόνοια και ουσιαστική αλληλεγγύη», σημειώνει ο Στέφανος Κασσελάκης",2024,3,8
https://www.tovima.gr/2023/12/20/society/georgia-lale-iroides-tis-elladas-kai-kathe-ethnous-ta-thymata-gynaikoktonias/,Γεωργία Λαλέ: «Ηρωίδες της Ελλάδας και κάθε έθνους τα θύματα γυναικοκτονίας»,2023-12-20,10:40,Κοινωνία,Newsroom,"Μπροστά σ' έναν άδειο τοίχο φωτογραφήθηκε η Γεωργία Λαλέ, εκεί δηλαδή που προηγουμένως, στο ελληνικό προξενείο της Νέας Υόρκης, υπήρχε το έργο της «Flag» - η ροζ σημαία που προκάλεσε την αντίδραση του υπουργείου Εξωτερικών και προσωπικά του Γιώργου Γεραπετρίτη.","Κενός ο τοίχος πίσω από τη Γεωργία Λαλέ. Δίχως περιθώρια αντίδρασης μετά την παρέμβαση του Υπουργείου Εξωτερικών, η εικαστικός αναγκάστηκε ν’ αποσύρει τα δύο δημιουργήματα που εξέθετε εσωτερικό του ελληνικού προξενείου στη Νέα Υόρκη, μεταξύ των οποίων αυτό που απεικόνιζε την ελληνική σημαία σε ροζ αποχρώσεις, και στην πρώτη ανάρτησή της ευχαρίστησε όλους εκείνους που την υποστήριξαν έμπρακτα, καθώς η στάση τους αυτή «μας φέρνει πιο κοντά και σε ένα καλύτερο αύριο».Η Γεωργία Λαλέ υποστήριξε επίσης πως «δεν πρέπει να σταματήσουμε ποτέ να αγωνιζόμαστε για το ανθρώπινο δικαίωμα στην ελευθερία και τη ζωή», εξηγώντας -για το νόημα που αποτύπωνε τόσο η ροζ σημαία όσο και το άλλο έργο της- ότι «τα θύματα γυναικοκτονίας και ενδοοικογενειακής βίας είναι ηρωίδες της Ελλάδας και κάθε έθνους».Όλο το περιεχόμενο της ανάρτησής της:Τα κομμάτια «Frag» και «Neighborhood Guilt» κατέβηκαν. Το «Flag» μετά τη λογοκρισία του ελληνικού Υπουργείου Εξωτερικών και το «Neighborhood Guilt» εξαιτίας των ανησυχιών μου για την ασφάλειά του.Θέλω να ευχαριστήσω όλους όσους συμπαραστέκονται στην τέχνη μου και στο μήνυμά της. Ιδίως δε στην Πολιτιστική Επιτροπή και στο προσωπικό του Ελληνικού Προξενείου στη Νέα Υόρκη που πίστεψαν στο έργο μου και του έδωσαν βήμα.Δεν πρέπει να σταματήσουμε ποτέ να αγωνιζόμαστε για το ανθρώπινο δικαίωμα στην ελευθερία και τη ζωή. Τα θύματα γυναικοκτονίας και ενδοοικογενειακής βίας είναι ηρωίδες της Ελλάδας και κάθε έθνους.Το έργο «Neighborhood Guilt» έχει 22 σπίτια. Το καθένα για κάθε θύμα γυναικοκτονίας στην Ελλάδα το 2022. Κάθε σπίτι έχει σημειώσεις με τα ονόματα, την ηλικία και την τοποθεσία τους και την ημερομηνία θανάτου.Και τα δύο έργα είναι φτιαγμένα από σεντόνια που έχουν δωρίσει γυναίκες που ζουν στην Ελλάδα, με την προϋπόθεση ότι τα έχουν χρησιμοποιήσει για να ξεκουράζουν το σώμα τους και να ονειρεύονται έναν κόσμο όπου όλοι θα μπορούν να ζουν με ασφάλεια και οι δημιουργοί θα μπορούν να εκφράζονται και να εκφράζουν την εποχή τους χωρίς λογοκρισία.Η υποστήριξή σας μας φέρνει πιο κοντά και σε ένα καλύτερο αύριο.View this post on InstagramA post shared by Georgia Lale Studio (@georgia_lale_studio)",https://www.tovima.gr/wp-content/uploads/2023/12/20/lale.jpg,"Μπροστά σ' έναν άδειο τοίχο φωτογραφήθηκε η Γεωργία Λαλέ, εκεί δηλαδή που προηγουμένως, στο ελληνικό προξενείο της Νέας Υόρκης, υπήρχε το έργο της «Flag» - η ροζ σημαία που προκάλεσε την αντίδραση του υπουργείου Εξωτερικών και προσωπικά του Γιώργου Γεραπετρίτη.",2023,12,20
https://www.tovima.gr/2023/12/06/opinions/gynaikoktonia-sti-salamina-ekane-ola-osa-eprepe-ki-omos-den-zei/,Γυναικοκτονία στη Σαλαμίνα: Έκανε όλα όσα έπρεπε κι όμως δεν ζει,2023-12-06,17:31,Γνώμες,Δέσποινα Δημά,"Η 43χρονη γυναίκα τα έκανε όλα σωστά κι όμως σήμερα δεν ζει. «Τη βρήκα με άλλον άντρα, τρελάθηκα». Μια φράση (και μια πράξη) που δεν θα αργήσει να ακουστεί ξανά.","Του πατρός μου. Του αντρός μου. Γενικές γενικότητες. Ειδικές γενικές. Παγιωμένες. Λες και όλοι βάλθηκαν να μας απομακρύνουν από το αυτονόητο. Η δική μας γενική. Του εαυτού μας. Εδώ είναι το ανήκειν. Η πεισματική άρνηση αναγνώρισης της αυτοεξουσιότητας των γυναικών οδηγεί σε εγκλήματα. Η γυναικοκτονία στη Σαλαμίνα. Ακόμα μία. Ένα αηδιαστικά προβλέψιμο μοτίβο.Ο 71χρονος συνελήφθη στο Κερατσίνι μετά από ώρες, στις 5 Δεκεμβρίου. Η 43χρονη σύντροφός του τον είχε καταγγείλει για ενδοοικογενειακή βία στις 2 Δεκεμβρίου. Είχαν προηγηθεί καυγάδες, φωνές, ουρλιαχτά, χτυπήματα κι άλλα πόσα «πού να μπλέκεις τώρα» από γείτονες που άκουγαν αλλά δεν άκουγαν κιόλας. Φόβος. Λάθος απάντηση.Η 43χρονη πέρασε το κατώφλι του Αστυνομικού Τμήματος Σαλαμίνας. Να φύγει μαζί με τον γιο της από το σπίτι που έμενε εδώ και επτά χρόνια με τον σύντροφό της. Να εγκαταστήσει την εφαρμογή panic button και να πατήσει το κουμπί όταν κινδυνεύσει. Όλα τα έκανε. Πήγε να μείνει στο σπίτι της μητέρας της. Εκείνος την περίμενε στην αυλή με μια οπλισμένη καραμπίνα στα χέρια. Δύο κάλυκες περισυνέλεξαν πλάι από το άψυχο κορμί της. Δύο τραύματα. Ένα στην κοιλιά, ένα στο στήθος.Γλίσχρο το σύστημα προστασίας των θυμάτων ενδοοικογενειακής βίας. Τα γεγονότα το επιβεβαιώνουν. «Τη βρήκα με άλλον άντρα, τρελάθηκα», ομολόγησε ο δράστης μετά τη σύλληψή του. Θέμα τιμής και τι να κάνει; Ανδρισμός παράφορος. Ένα χέρι που οπλίζεται από αγάπη, από ζήλια, από θόλωμα.Μπορεί να βόλευε να ρομαντικοποιήσουμε τα κίνητρα που οδηγούν στη γυναικοκτονία. Θα συμπλήρωναν ως άλλοθι το πατριαρχικό αφήγημα που από τη μία ενοχοποιεί το θύμα και από την άλλη το αναγκάζει να ακινητοποιηθεί για να υποστεί βία δολοφονική.Γυναικοκτονία στη Σαλαμίνα: Ο 71χρονος δράστης οδηγείται στον Εισαγγελέα ΠειραιάΜεγαλώνουν θεωρώντας πως δίπλα τους, αν όχι πίσω τους, πρέπει να έχουν μία ύπαρξη βολική. Που θα πηγαίνει με τα νερά τους. Που θα μετατρέπεται αργά και σταθερά σε κτήμα τους γιατί είναι κι αυτή η γενική που έχει γαλουχήσει γενιές ανδρών και κατ΄ επέκταση γενιές γυναικών.Πώς να συγκρουστείς με το «του αντρός μου», όταν όλα γύρω σου φωνάζουν μείνε για τα παιδιά, μην χαλάς την οικογένειά σου, τι θα πει η γειτονιά. Για την ασήμαντη γνώμη κάποιων εξίσου ασήμαντων τρίτων υπέφεραν και υποφέρουν γυναίκες σε μια κοινωνία εμβαπτισμένη στα λασπωμένα νερά της πατριαρχίας.Μπορεί η προτροπή της αστυνομίας να μην επιστρέψεις στον δυνάστη σου να συγκρουστεί με τον πυρήνα του προβλήματος; Μπορεί οι ξενώνες φιλοξενίας κακοποιημένων γυναικών να αποτελέσουν από μόνοι τους λύση; Μπορεί το panic button να αναχαιτίσει τον δράστη με την οπλισμένη καραμπίνα; Η απάντηση παραμένει αρνητική, όσα βήματα κι αν έχουν γίνει.Το νομικό μας σύστημα είναι έτσι δομημένο που επί της ουσίας φαλκιδεύει το δικαίωμα των γυναικών να ορίζουν τη ζωή τους. Όταν ο δράστης δεν σκέφτεται ότι μετά την πράξη του θα συναντήσει (νομικούς) τοίχους υψωμένους, τότε ελαφρά τη καρδία θα πατήσει τη σκανδάλη, θα τυλίξει τα χέρια του γύρω από τον λαιμό της και θα σταματήσει μόνο όταν εκείνη πάψει να σαλεύει, θα την χτυπήσει μέχρι να υποκύψει στα τραύματά της. Θα την τιμωρήσει βασισμένος σε ένα αξιακό σύστημα που την ορίζει ως εκ φύσεως ον κατώτερο.Οφείλουμε να δράσουμε άμεσα. «Τη βρήκα με άλλον άντρα, τρελάθηκα». Μια φράση (και μια πράξη) που δεν θα αργήσει να ακουστεί ξανά.",https://www.tovima.gr/wp-content/uploads/2023/12/06/gynaikoktonia.jpg,"Η 43χρονη γυναίκα τα έκανε όλα σωστά κι όμως σήμερα δεν ζει. «Τη βρήκα με άλλον άντρα, τρελάθηκα». Μια φράση (και μια πράξη) που δεν θα αργήσει να ακουστεί ξανά.",2023,12,6
https://www.tovima.gr/2023/12/06/society/gynaikoktonia-sti-salamina-prothesmia-pire-drastis-anaziteitai-dikigoros/,"Γυναικοκτονία στη Σαλαμίνα: Προθεσμία πήρε ο δράστης, αναζητείται δικηγόρος",2023-12-06,15:41,Κοινωνία,Newsroom,Αρνούνται ν' αναλάβουν την υπεράσπιση του γυναικοκτόνου στη Σαλαμίνα οι δικηγόροι.,"Την Παρασκευή (8/12) πρόκειται να απολογηθεί, εν τέλει, για τη δολοφονία της 43χρονης συντρόφου του στη Σαλαμίνα ο 71χρονος δράσης.Ο γυναικοκτόνος ζήτησε κι έλαβε τη σχετική προθεσμία προκειμένου να ετοιμάσει τα όσα θα πει του ενώπιων ανακριτή και εισαγγελέα. Ούτως ή άλλως μέχρι τώρα δεν έχει βρεθεί δικηγόρος που θ’ αναλάβει την υπεράσπισή του.Ο 71χρονος μεταφέρθηκε έφτασε στο δικαστικό Μέγαρο του Πειραιά λίγο πριν από τις 12:00. Υπό τη συνοδεία αστυνομικών και χειροπέδες στα χέρια, αρνήθηκε ν’ απαντήσει σε ερωτήσεις δημοσιογράφων.Η ομολογία τουΚατά την ομολογία του στους Αστυνομικούς, ο δολοφόνος είχε παραδεχθεί ότι σκότωσε τη σύντροφό του. Μάλιστα, σε ερώτηση των αστυνομικών, γιατί το έκανε ανέφερε πως πήγε στο σπίτι την Παρασκευή και την βρήκε με κάποιον άλλον άνδρα, τρελάθηκε κι αποφάσισε να την σκοτώσει, όπως ανέφερε το ρεπορτάζ του Mega.Για την σκηνή του εγκλήματος 0 71χρονος υποστήριξε ότι περίμενε να φύγει πρώτα το παιδί και μετά πυροβόλησε και σκότωσε τη μητέρα του. Ο άνδρας συνελήφθη αφού βρέθηκε το στίγμα του κινητού του το οποίο εντόπισαν οι αστυνομικοί μέσω του παρόχου τηλεπικοινωνιών.«Αγόρασε το όπλο από τη λαϊκή»«Θα θέλαμε να είχαμε συλλάβει αυτόν τον άνθρωπο πριν μια μητέρα χάσει το παιδί της και ένα παιδί χάσει τη μητέρα του. Εδώ χάθηκε πολύτιμος χρόνος» είπε η εκπρόσωπος Τύπου της ΕΛΑΣ, Κωνσταντίνα Δημογλίδου στην εκπομπή «Κοινωνία Ώρα Mega».«Πάντα όταν ένα θύμα ενδοοικογενειακής βίας φτάνει στο αστυνομικό τμήμα ενημερώνεται και για τις δομές του υπουργείου Οικογένειας […] Η γυναίκα ενημερώθηκε, θέλησε όμως να μεταβεί στο σπίτι της μητέρας της μαζί με το ανήλικο παιδί της» ανέφερε χαρακτηριστικά. «Πλησίασε έναν άνθρωπο που ήταν στη λαϊκή της Σαλαμίνας και κατάφερε να του προμηθεύσει το όπλο. Δυστυχώς αιφνιδάστηκε και δεν πρόλαβε να πατήσει το κουμπί πανικού» ανέφερε η κ. Δημογλίδου.Το χρονικό της δολοφονίαςH 43χρονη είχε πέσει θύμα ενδοικογενειακής βίας από τον επί επτά χρόνια 71χρονο σύντροφό της, τον οποίο στις 2 Δεκεμβρίου είχε καταγγείλει στο Αστυνομικό Τμήμα Σαλαμίνας.Σύμφωνα με όσα κατήγγειλε ο 71χρονος είχε χτυπήσει τόσο την ίδια όσο και τον 15χρονο γιο, που είχε με τον προηγούμενο άντρα της. Μετά την κακοποίησή ο άνδρας είχε πάρει το αυτοκίνητό του θύματος και είχε εξαφανιστεί.Οι αστυνομικοί την ενημέρωσαν για την εφαρμογή του panic button, την οποία και εγκατέστησαν στο κινητό της προκειμένου να το ενεργοποιήσει σε περίπτωση που κινδυνεύει. Την συμβούλεψαν επίσης να φύγει από το σπίτι που έμενε με τον σύντροφό της και για το λόγο αυτό πήγε και έμεινε με τη μητέρα της στην περιοχή Αμπελάκια στη Σαλαμίνα.Η Αστυνομία αρχικά αναζήτησε τον δράστη στα πλαίσια του αυτοφώρου, χωρίς όμως να τον εντοπίσει πουθενά. Εκείνος όμως πήγε στις έξι (5/12) το πρωί στο σπίτι που ήταν η 43χρονη και την πυροβόλησε στην αυλή του σπιτιού με κυνηγετική καραμπίνα, κόβωντας το νήμα της ζωής της. Υπενθυμίζουμε ότι το θύμα έφερε δύο τραύματα, ένα στην κοιλιά και ένα στο στήθος.Από τα μέχρι στιγμής στοιχεία της Αστυνομίας φαίνεται ότι η 43χρονη δεν έκανε ποτέ χρήση της εφαρμογής του panik button. Η προανάκριση γίνεται από τη Υποδιεύθυνση Ασφαλείας Πειραιά.",https://www.tovima.gr/wp-content/uploads/2023/12/06/gynaikoktonia-1.jpg,Αρνούνται ν' αναλάβουν την υπεράσπιση του γυναικοκτόνου στη Σαλαμίνα οι δικηγόροι.,2023,12,6
https://www.tovima.gr/2023/12/05/society/gynaikoktonia-sti-salamina-o-71xronos-omologise-ti-dolofonia-tis-43xronis/,Γυναικοκτονία στη Σαλαμίνα: Ο 71χρονος ομολόγησε τη δολοφονία της 43χρονης,2023-12-05,22:04,Κοινωνία,Newsroom,Δράστης της γυναικοκτονίας στη Σαλαμίνα ο 71χρονος που ομολόγησε το έγκλημα.,"Τη δολοφονία της 43χρονης συντρόφου του στη Σαλαμίνα ομολόγησε ο 71χρονος άνδρας μετά τη σύλληψή του στο Κερατσίνι.Εκ των στοιχείων εκτιμάται πως το θύμα πυροβολήθηκε στη κοιλιά και στο στήθος. Στο σημείο του εγκλήματος οι Αρχές εντόπισαν δύο κάλυκες.Ο βασικός ύποπτος είχε συλληφθεί νωρίτερα την Τρίτη, ύστερα από ανθρωποκυνηγητό για τον εντοπισμό του, κι αμέσως μετά μεταφέρθηκε στην Υποδιεύθυνση Ασφάλειας Πειραιά για ανάκριση.Προκειμένου οι αστυνομικοί να φτάσουν στα ίχνη του, ακολούθησαν το στίγμα από το κινητό τηλέφωνό του. Ήταν αυτό που «πρόδωσε» τον δράστη. Οι αναλυτές της Ασφάλειας είχαν ήδη βρει τα σημεία που κινείτο οδηγώντας το όχημά του.Με τη βοήθεια των σημάτων από τις κεραίες, οι αστυνομικοί κατάφεραν να αποκωδικοποιήσουν τη διαδρομή του και να τον μπλοκάρουν λίγο πριν από τις 19:30.Το panic button που ποτέ δεν πάτησεH 43χρονη είχε πέσει θύμα ενδοικογενειακής βίας από τον επί επτά χρόνια 71χρονο σύντροφό της, τον οποίο στις 2 Δεκεμβρίου είχε καταγγείλει στο Αστυνομικό Τμήμα Σαλαμίνας.Σύμφωνα με όσα είχε καταγγείλει ο 71χρονος είχε χτυπήσει τόσο την ίδια όσο και τον 15χρονο γιο, που είχε με τον προηγούμενο άντρα της. Μετά την κακοποίησή ο άνδρας είχε πάρει το αυτοκίνητό του θύματος και είχε εξαφανιστεί.Οι αστυνομικοί την ενημέρωσαν για την εφαρμογή του panic button, την οποία και εγκατέστησαν στο κινητό της προκειμένου να το ενεργοποιήσει σε περίπτωση που κινδυνεύει. Την συμβούλεψαν επίσης να φύγει από το σπίτι που έμενε με τον σύντροφό της και για το λόγο αυτό πήγε και έμεινε με τη μητέρα της στην περιοχή Αμπελάκια στη Σαλαμίνα.Η Αστυνομία αναζήτησε τον δράστη στα πλαίσια του αυτοφώρου, χωρίς όμως να τον εντοπίσει πουθενά. Εκείνος όμως πήγε σήμερα στις έξι το πρωί στο σπίτι που ήταν η 43χρονη και την πυροβόλησε στην αυλή του σπιτιού με κυνηγετική καραμπίνα, κόβοντας το νήμα της ζωής της. Υπενθυμίζουμε ότι το θύμα έφερε δύο τραύματα, ένα στην κοιλιά και ένα στο στήθος.Από τα μέχρι στιγμής στοιχεία της Αστυνομίας φαίνεται ότι η 43χρονη δεν έκανε ποτέ χρήση της εφαρμογής του panik button.",https://www.tovima.gr/wp-content/uploads/2023/12/05/salamina-1.jpg,Δράστης της γυναικοκτονίας στη Σαλαμίνα ο 71χρονος που ομολόγησε το έγκλημα.,2023,12,5
https://www.tovima.gr/2023/12/05/society/gynaikoktonia-salamina-synelifthi-o-70xronos-drastis/,Γυναικοκτονία στη Σαλαμίνα: Συνελήφθη ο 70χρονος δράστης,2023-12-05,19:35,Κοινωνία,Newsroom,Συνελήφθη την Τρίτη ο βασικός ύποπτος για τη δολοφονία της 43χρονης γυναίκας που πυροβολήθηκε στη Σαλαμίνα.,"Συνελήφθη την Τρίτη ο βασικός ύποπτος για τη δολοφονία της 43χρονης γυναίκας που πυροβολήθηκε στη Σαλαμίνα.Σύμφωνα με τις πρώτες πληροφορίες ο άντρας εντοπίστηκε στο Κερατσίνι, μέσα στο όχημα του θύματος, το οποίο είχε κλέψει μετά τον ξυλοδαρμό της 43χρονης, την Παρασκευή.H 43χρονη είχε πέσει θύμα ενδοικογενειακής βίας από τον επί επτά χρόνια 71χρονο σύντροφό της, τον οποίο στις 2 Δεκεμβρίου είχε καταγγείλει στο Αστυνομικό Τμήμα Σαλαμίνας.Σύμφωνα με όσα κατήγγειλε ο 71χρονος είχε χτυπήσει τόσο την ίδια όσο και τον 15χρονο γιο, που είχε με τον προηγούμενο άντρα της. Μετά την κακοποίησή ο άνδρας είχε πάρει το αυτοκίνητό του θύματος και είχε εξαφανιστεί.Το panic button που ποτέ δεν πάτησεΟι αστυνομικοί την ενημέρωσαν για την εφαρμογή του panic button, την οποία και εγκατέστησαν στο κινητό της προκειμένου να το ενεργοποιήσει σε περίπτωση που κινδυνεύει. Την συμβούλεψαν επίσης να φύγει από το σπίτι που έμενε με τον σύντροφό της και για το λόγο αυτό πήγε και έμεινε με τη μητέρα της στην περιοχή Αμπελάκια στη Σαλαμίνα.Η Αστυνομία αναζήτησε τον δράστη στα πλαίσια του αυτοφώρου, χωρίς όμως να τον εντοπίσει πουθενά. Εκείνος όμως πήγε σήμερα στις έξι το πρωί στο σπίτι που ήταν η 43χρονη και την πυροβόλησε στην αυλή του σπιτιού με κυνηγετική καραμπίνα, κόβοντας το νήμα της ζωής της. Υπενθυμίζουμε ότι το θύμα έφερε δύο τραύματα, ένα στην κοιλιά και ένα στο στήθος.Από τα μέχρι στιγμής στοιχεία της Αστυνομίας φαίνεται ότι η 43χρονη δεν έκανε ποτέ χρήση της εφαρμογής του panik button.",https://www.tovima.gr/wp-content/uploads/2023/12/05/salamina-e1701798341331.jpg,Συνελήφθη την Τρίτη ο βασικός ύποπτος για τη δολοφονία της 43χρονης γυναίκας που πυροβολήθηκε στη Σαλαμίνα.,2023,12,5
https://www.tovima.gr/2023/09/19/society/gynaikoktonia-na-anairethei-to-elafryntiko-tou-syzygoktonou-tis-tsixlaki/,Γυναικοκτονία: «Να αναιρεθεί το ελαφρυντικό του συζυγοκτόνου της Τσιχλάκη»,2023-09-19,13:53,Κοινωνία,Newsroom,"Αναίρεση του ελαφρυντικού στον συζυγοκτόνο της Τσιχλάκη, εισηγείται η εισαγγελέας του αρμόδιου τμήματος του ΑΠ - Παράλληλα ζητά την απόρριψη αναίρεσης του καταδικασθέντα ο οποίος δηλώνει αθώος","Η γυναικοκτονία της Έφης Τσιχλάκη, το 2016, στην Κρήτη, από τον σύζυγό της, αναβίωσε σήμερα στον Αρειο Πάγο και συγκεκριμένα το ΣΤ’ Ποινικό Τμήμα του Ανωτάτου Δικαστηρίου.Η Εισαγγελία είχε ασκήσει αναίρεση για το σκέλος της απόφασης του Εφετείο που αφορούσε στη χορήγηση ελαφρυντικού στον καταδικασμένο, με αποτέλεσμα να του επιβληθεί ποινή κάθειρξης μόλις μόλις 8 ετών για το έγκλημα, το οποίο ο ίδιος εξακολουθεί να αρνείται. Το πρωτοβάθμιο δικαστήριο τον είχε αθωώσει λόγω αμφιβολιών, το δευτεροβάθμιο όμως τον καταδίκασε αλλά σε ήπια ποινή καθώς του αναγνώρισε το ελαφρυντικό.Αυτό είναι που ζητά να αναιρεθεί η εισαγγελέας του αρμόδιου τμήματος του ΑΠ κατά την αγόρευση της, σήμερα. Με την ίδια εισήγηση ζήτησε και την απόρριψη του αιτήματος αναίρεσης του καταδικασμένου σε βάρος της εφετειακής απόφασης, καθώς, όπως ισχυρίζεται, είναι αθώος. Η εισαγγελέας ζητά να αναιρεθεί ως αβάσιμη. Ο Άρειος Πάγος επιφυλάχθηκε να εκδώσει την απόφαση του.Οι εκατέρωθεν αιτήσεις αναιρέσεωνΣημειώνεται ότι η αίτηση αναίρεσης ασκήθηκε τον περασμένο Μάρτιο από την Εισαγγελία του Αρείου Πάγου κατά της ποινής που επιβλήθηκε στον καταδικασμένο για το άγριο έγκλημα σε βάρος της συζύγου του και κατά της αναγνώρισης του ελαφρυντικού το οποίο μείωσε και την επιβληθείσα ποινή.Στη συνέχεια, στην αντεπίθεση πέρασε ο καταδικασθής με δικό του αίτημα για αναίρεση της απόφασης. Τον περασμένο Αύγουστο υπέβάλλε στον Άρειο Πάγο αίτηση αναίρευσης της απόφασης του Εφετείου, επιμένοντας στην αθωότητά του. Την εξέλιξη είχε κάνει γνωστή ο δικηγόρος και ξάδελφος του θύματος, κ. Εμμανουήλ Αθανασίου.Σε ανάρτηση του στα μέσα κοινωνικής δικτύωσης, όπως αναφέρει το dikastiko.gr, σημείωνε: «έχω μείνει πραγματικά εμβρόντητος με το θράσος του! Ο καταδικασμένος για την βίαιη δολοφονία της συζύγου του στη Κρήτη, τον Μάρτιο του 2016, κατέθεσε αίτηση αναίρεσης στον Άρειο Πάγο, επιμένοντας μάλιστα για την αθωότητα του.«Συνταγματικά κατοχυρωμένο δικαίωμα του, η οικογένεια μας το σέβεται απολύτως. Ο καταδικασμένος που εκτίει την ποινή του σε αγροτικές φυλακές στα Χανιά και θα αποφυλακιστεί σε λίγο καιρό (σε κάποιους μήνες απ’ ότι μαθαίνω) απευθύνεται στο ανώτατο δικαστήριο της χώρας για να αποδείξει τι;Ότι ήταν θύμα άδικης δίκης; Ότι η Έφη Τσιχλάκη δεν δολοφονήθηκε; Η ότι είναι αθώος; Διότι αν επιμένει στην αθωότητα του, τότε να μας υποδείξει ποιος άλλος ήταν παρών εκείνο το μοιραίο βράδυ στο σπίτι και σκότωσε τόσα άγρια την Έφη, αφού την σάπισε πρώτα στο ξύλο!Αλλιώς καλύτερα να σιωπήσει! Δεν μπορεί να συνεχίσει να εμπαίζει την οικογένεια, το δικαστικό σύστημα και μια ολόκληρη χώρα…Η Έφη Τσιχλάκη έπεσε θύμα μιας σοκαριστικης, λόγω αγριότητας, δολοφονίας, μια γυναικοκτονια που θα μείνει στην ιστορία της Ελλάδας ως μελανή σελίδα αλλά ο καταδικασμένος για το φόνο, δεν φτάνει που έλαβε ποινή χάδι αλλά επιμένει και στον εμπαιγμό!Πρόκειται ξεκάθαρα για θράσος και κοροϊδία και μάλιστα από κάποιον ο οποίος σε λίγο καιρό θα είναι ελεύθερος! Με το ελαφρυντικό του μετέπειτα σύννομου βίου ενώ συνέχιζε να αρνείται και να καλύπτει τον βίαιο φόνο! Ντροπή, πραγματικά! Ντροπή και βαθύτατη θλίψη…».Η σοκαριστική είδης της δολοφνίας της ΕφηςΉταν στις 24 Μαΐου του 2022, όταν ο θάνατος της 47χρονης Έφης Τσιχλάκη καταγράφηκε στα χρονικά ως μια ακόμη συζυγοκτονία. Ο 55χρονος σύζυγος της, που στο πρωτόδικο δικαστήριο είχε κριθεί αθώος και ο θάνατος της άτυχης γυναίκας αποδόθηκε σε αυτοκτονία, κρίθηκε σε δεύτερο βαθμό –  από το Μικτό Ορκωτό Εφετείο Δυτικής Κρήτης –  ένοχος κατά πλειοψηφία, με ψήφους πέντε – δύο, για ανθρωποκτονία από πρόθεση σε ήρεμη ψυχική κατάσταση.Μετά από μια μακρά ακροαματική διαδικασία, το δικαστήριο κατέληξε στο ότι ο κατηγορούμενος φέρεται να στραγγάλισε και να πυροβόλησε την άτυχη γυναίκα, σκηνοθετώντας στη συνέχεια την αυτοκτονία της.Το Μικτό Ορκωτό Εφετείο Δυτικής Κρήτης αναγνώρισε στον κατηγορούμενο το ελαφρυντικό της μεταγενέστερης καλής συμπεριφοράς, επιβάλλοντας του ποινή κάθειρξης οκτώ ετών.",https://www.tovima.gr/wp-content/uploads/2023/09/19/a-77.jpg,"Αναίρεση του ελαφρυντικού στον συζυγοκτόνο της Τσιχλάκη, εισηγείται η εισαγγελέας του αρμόδιου τμήματος του ΑΠ - Παράλληλα ζητά την απόρριψη αναίρεσης του καταδικασθέντα ο οποίος δηλώνει αθώος",2023,9,19
https://www.tovima.gr/2023/09/13/society/gynaikoktonia-sti-thessaloniki-elege-stous-goneis-tou-oti-tha-ti-skotosei-tragikes-figoures-oi-dyo-gioi/,Γυναικοκτονία στη Θεσσαλονίκη: Έλεγε στους γονείς του ότι θα τη σκοτώσει – Τραγικές φιγούρες οι δύο γιοι,2023-09-13,09:45,Κοινωνία,Newsroom,Εισαγγελέας θα αποφασίσει με ποιον θα μείνουν τα παιδιά - Ο 38χρονος έλεγε στους γονείς του ότι θα σκοτώσει την 42χρονη πρώην γυναίκα του.,"Με τους παππούδες τους βρίσκονται τα δύο παιδιά ηλικίας 12 και 14 ετών, που από τη μία στιγμή στην άλλη έμειναν ορφανά, όταν ο 38χρονος πατέρας τους στην Καλαμαριά Θεσσαλονίκης πήρε μια καραμπίνα, σκότωσε την 42χρονη μητέρα τους και στη συνέχεια αυτοπυροβολήθηκε.Σύμφωνα με πληροφορίες του ThessToday ο εισαγγελέας ανηλίκων θα αποφασίσει για το πού θα δοθεί η κηδεμονία τους, όπως ακόμη και το αν χρειαστεί να φιλοξενηθούν σε κάποια δομή ψυχολογικής υποστήριξης.Το ανδρόγυνο είχε πάρει συναινετικό διαζύγιο, ενώ το δικαστήριο είχε αποφασίσει για τις ώρες και τις μέρες που ο πατέρας θα έβλεπε τα παιδιά. Όπως ανέφερε στο ThessToday άτομο από το στενό οικογενειακό περιβάλλον του δράστη ο 38χρονος ζητούσε από το θύμα να ξαναφτιάξουν τη ζωή τους. Ο δολοφόνος-αυτόχειρας σύμφωνα με τον μάρτυρα, είχε πάρει την καραμπίνα του πατέρα του με την πρόφαση να την καθαρίσει. «Έλεγε στον πατέρα του ότι θα την σκοτώσει. Την αγαπούσε τρελά» σημείωσε ο φίλος της οικογένειας.Ο δράστης υπηρετούσε ως διοικητικός υπάλληλος στην υποδιεύθυνση τεχνικών υπηρεσιών στη Νέα Ραιδεστό χωρίς όπλο καθώς του είχε αφαιρεθεί. Η αρμόδια υπηρεσία έκρινε πως έπρεπε να υπηρετεί άνευ όπλου λόγω προβλήματος στο χέρι του. Είχε, όμως, νόμιμα καραμπίνα στην κατοχή του.Το χρονικό της τραγωδίαςΉταν λίγο μετά τις 8 όταν ο 38χρονος αστυνομικός, κραδαίνοντας μια καραμπίνα, χτύπησε το κουδούνι του διαμερίσματος στον 6ο όροφο και όταν η 42χρονη πρώην σύζυγος του άνοιξε την πόρτα αυτός την εκτέλεσε πυροβολώντας την στην κοιλιά. Στη συνέχεια έστρεψε την καραμπίνα στον εαυτό του δίνοντας τέλος στη ζωή του. Πριν το έγκλημα είχε πάει τα παιδιά του στο σχολείο.Γείτονας ακούγοντας τους πυροβολισμούς ειδοποίησε την αστυνομία που άμεσα έφτασε στο σημείο αποκλείοντας στην περιοχή.Κατά την άφιξη των αστυνομικών η γυναίκα βρέθηκε νεκρή στο διάδρομο έξω από το διαμέρισμά της, ενώ κοντά της εντοπίστηκε επίσης νεκρός ο 38χρονος πρώην σύζυγός της.Η ανακοίνωση της ΕΛ.ΑΣ«Πρωινές ώρες σήμερα (12-09-2023) αστυνομικοί του Τμήματος Εγκλημάτων κατά Ζωής και Προσωπικής Ελευθερίας της Διεύθυνσης Ασφάλειας Θεσσαλονίκης, μετέβησαν άμεσα στην περιοχή της Καλαμαριάς έπειτα από κλήση στο Κέντρο της Διεύθυνσης Άμεσης Δράσης Θεσσαλονίκης σχετικά με πυροβολισμούς από προερχόμενους από το εσωτερικό πολυκατοικίας.Κατά την άφιξη των αστυνομικών βρέθηκε νεκρή στο διάδρομο έξωθεν της εισόδου του διαμερίσματός της, 42χρονη ημεδαπή, ενώ πλησίον της εντοπίστηκε επίσης νεκρός, ο 38χρονος ημεδαπός πρώην σύζυγός της.Όπως προκύπτει από την αστυνομική έρευνα, στο προαναφερόμενο σημείο, ο 38χρονος έβαλε με κυνηγετικό όπλο σε βάρος της 42χρονης τραυματίζοντάς τη θανάσιμα και στη συνέχεια αυτοπυροβολήθηκε, με αποτέλεσμα το θανάσιμο τραυματισμό του.Στο σημείο μετέβη συνεργείο της Υποδιεύθυνσης Εγκληματολογικών Ερευνών Βορείου Ελλάδος και Ιατροδικαστής του Α.Π.Θ., ενώ Ψυχολόγοι του Κεντρικού Ιατρείου Θεσσαλονίκης συνέδραμαν παρέχοντας ψυχολογική υποστήριξη στα ανήλικα τέκνα τους. Προανάκριση διενεργεί το Τμήμα Εγκλημάτων κατά Ζωής και Προσωπικής Ελευθερίας της Διεύθυνσης Ασφάλειας Θεσσαλονίκης».",https://www.tovima.gr/wp-content/uploads/2023/05/02/vits41701617976158-e1683008652649.jpg,Εισαγγελέας θα αποφασίσει με ποιον θα μείνουν τα παιδιά - Ο 38χρονος έλεγε στους γονείς του ότι θα σκοτώσει την 42χρονη πρώην γυναίκα του.,2023,9,13
https://www.tovima.gr/2023/09/12/society/egklima-stin-kalamaria-o-38xronos-apeilouse-oti-tha-skotosei-tin-proin-syzygo-tou/,Γυναικοκτονία στη Θεσσαλονίκη: Ο 38χρονος απειλούσε ότι θα σκοτώσει την πρώην σύζυγο του,2023-09-12,15:42,Κοινωνία,Newsroom,Παρότι σύμφωνα με τα στοιχεία που έχουν έρθει στη δημοσιότητα μέχρι στιγμής δεν υπήρξε κατά το παρελθόν κάποιου είδους καταγγελία για ενδοοικογενειακή βία εν τούτοις φαίνεται ότι ο γυναικοκτόνος είχε σχεδιάσει την πράξη του.,"Νέα στοιχεία έρχονται στο φως όσον αφορά το έγκλημα που έλαβε χώρα σήμερα το πρωί στην Καλαμαριά καθώς μαρτυρία φίλου του πατέρα του δράστη αναφέρει ότι ο 38χρονος απειλούσε ότι θα σκοτώσει την πρώην σύζυγό του.Παρότι σύμφωνα με τα στοιχεία που έχουν έρθει στη δημοσιότητα μέχρι στιγμής δεν υπήρξε κατά το παρελθόν κάποιου είδους καταγγελία για ενδοοικογενειακή βία εν τούτοις φαίνεται ότι ο γυναικοκτόνος είχε σχεδιάσει την πράξη του.Η μαρτυρία«Γνώριζα και την οικογένεια και το ζευγάρι. Υπήρχε πρόβλημα. Η γυναίκα του τον έδιωξε από το σπίτι. Ξαφνικά του είπε ότι δεν τον θέλει. Πήραν συναινετικό διαζύγιο. Δεν είχαν έντονες συγκρούσεις. Έπαιρνε τα παιδιά και μιλούσε μαζί τους. Του λέγαμε ότι πρέπει να φτιάξει τη ζωή του και να μην παρεκτρέπεται. Αυτή επέμενε πως δεν τον θέλει. Είχαν δύο αγόρια και είχε βγει απόφαση του δικαστηρίου για το πότε θα βλέπει ο πατέρας τα παιδιά» περιγράφει ο στενός φίλος της οικογένειας.«Έλεγε στον πατέρα του ότι θα τη σκοτώσει. Την αγαπούσε τρελά» σημείωσε ο ίδιος, ενώ ανέφερε ακόμη ότι ο γυναικοκτόνος από χθες το απόγευμα είχε πάρει την καραμπίνα που ήταν του πατέρα του λέγοντας πως θέλει να την… καθαρίσει, ενώ είχε φύγει από το σπίτι -το πατρικό του όπου διέμενε μετά το διαζύγιο- από τα ξημερώματα, τις 3:30 με 4 το πρωί.Ανέφερε, ακόμη, πως ο γυναικοκτόνος ζητούσε από την πρώην σύζυγό του να τα ξαναβρούν και να ξαναπαντρευτούν.",https://www.tovima.gr/wp-content/uploads/2023/09/12/Astynomikos-katexaki.jpg,Παρότι σύμφωνα με τα στοιχεία που έχουν έρθει στη δημοσιότητα μέχρι στιγμής δεν υπήρξε κατά το παρελθόν κάποιου είδους καταγγελία για ενδοοικογενειακή βία εν τούτοις φαίνεται ότι ο γυναικοκτόνος είχε σχεδιάσει την πράξη του.,2023,9,12
https://www.tovima.gr/2023/08/31/opinions/gynaikoktonia-to-kako-den-ksorkizetai-an-arnithoume-ti-leksi/,Γυναικοκτονία: Το κακό δεν ξορκίζεται αν αρνηθούμε τη λέξη!,2023-08-31,10:07,Γνώμες,Κώστας Παπαχρήστου,"Αρνούμαστε τη λέξη «γυναικοκτονία» επειδή κατά βάθος δεν έχουμε το θάρρος να κοιτάξουμε το φαινόμενο κατάματα. Δείγμα απλού στρουθοκαμηλισμού, ή μήπως έμμεση ομολογία ενοχής μιας «μάτσο» πατριαρχικής κουλτούρας;","Καμία λέξη ή έκφραση δεν προέκυψε από παρθενογένεση. Τα λεξικά δεν προϋπήρξαν του ανθρώπου, τα έγραψαν ανθρώπινες κοινότητες μετά από μακραίωνες πορείες διαμόρφωσης γλωσσικών συμβάσεων. Και, κάθε λεξικό εμπλουτίζεται συνεχώς με νέα λήμματα, πολλά από τα οποία αντιστοιχούν σε λέξεις που κυκλοφορούν ανεπίσημα για ένα διάστημα ως νεολογισμοί. Ένας τέτοιος νεολογισμός, προϊόν ενός αποκρουστικού κοινωνικού φαινομένου της εποχής, είναι ο όρος «γυναικοκτονία».Μορφή χιονοστιβάδας έχουν πάρει τα περιστατικά φρικιαστικών δολοφονιών γυναικών από τερατόμορφα «αρσενικά» (με την ληξιαρχική και μόνο σημασία της λέξης) που δεν δέχονται αμφισβήτηση της ιδιοκτησιακής – όπως πιστεύουν – σχέσης τους με τη γυναίκα που έκανε κάποτε το λάθος να συσχετίσει μαζί τους τη ζωή της. Πρόκειται για έναν απόλυτα διακριτό τύπο κακουργήματος, ξέχωρο από άλλες εγκληματικές συμπεριφορές. Είναι, επομένως, αναγκαίο να περιγράφεται με έναν ειδικό όρο που να αποδίδει συμβολικά την ιδιαίτερη σημασία του.Στο πλαίσιο του παρόντος σημειώματος, και με την επίγνωση ότι υπάρχουν εναλλακτικές απόψεις από ακαδημαϊκούς πολύ ειδικότερους του γράφοντος, ως γυναικοκτονία εννοούμε τον φόνο μίας γυναίκας από έναν άντρα με βάση την πεποίθηση του δολοφόνου ότι η γυναίκα αυτή αποτελεί ιδιοκτησία του, άρα έχει πάνω της δικαίωμα ζωής και θανάτου. Ο ορισμός αυτός δεν περιλαμβάνει δολοφονίες γυναικών με διαφορετικά κίνητρα, όπως π.χ. η ληστεία. Θα μπορούσε, εν τούτοις, να περιλάβει τα σεξουαλικά εγκλήματα, αφού η πράξη του βιασμού συνίσταται σε de facto μετατροπή της γυναίκας σε «αντικείμενο», το οποίο ο βιαστής πρόσκαιρα θεωρεί ως «ιδιοκτησία» του και, σε ακραίες περιπτώσεις, είναι δυνατό ακόμα και να του αφαιρέσει τη ζωή.Έχει αναπτυχθεί έντονη επιχειρηματολογία (κυρίως από νομικούς κύκλους) σύμφωνα με την οποία ο όρος «γυναικοκτονία» είναι περιττός και, ως εκ τούτου, μη δόκιμος, αφού μπορούμε να εντάξουμε αυτό το είδος εγκλήματος κατά γυναικών στην γενικότερη ανθρωποκτονία – ή, έστω, στην συζυγοκτονία (χωρίς προσδιορισμό φύλου). Αν, εν τούτοις, υιοθετήσουμε, ηθικά ή νομικά, μία τέτοια άποψη, αυτό που θα επιτύχουμε θα είναι να απορροφήσουμε μία πολύ ιδιαίτερη εγκληματική πράξη σε ένα ευρύτερο κακουργηματικό πλαίσιο, υποβαθμίζοντας και, τελικά, ακυρώνοντας το ειδικό βάρος της.Παραδείγματα τέτοιων προσδιοριστικών λεκτικών επιμερισμών υπάρχουν πολλά. Μιλούμε, λ.χ., ειδικά για μισογυνισμό και δεν εντάσσουμε το φαινόμενο στην γενικότερη μισανθρωπία. Αναφερόμαστε σε ξενοφοβία αντί, γενικά, σε ανθρωποφοβία. Μιλάμε για κυνοφιλία όταν η λέξη «ζωοφιλία» δεν προσδιορίζει επαρκώς την ειδική αγάπη μας για τους σκύλους…Η γυναικοκτονία, λοιπόν, αξίζει να προαχθεί από νεολογισμό σε δόκιμο όρο της γλώσσας μας και να βρει μία θέση στις νεότερες εκδόσεις των ελληνικών λεξικών και – γιατί όχι; – στις σελίδες των νομικών συγγραμμάτων.Θα θέλαμε στο σημείο αυτό να αναφερθούμε σε έναν αρκετά διαδεδομένο ορισμό τον οποίο, εν τούτοις, θεωρούμε λανθασμένο. Σύμφωνα με αυτόν, ως γυναικοκτονία (θα πρέπει να) θεωρείται η αφαίρεση της ζωής μίας γυναίκας επειδή ακριβώς είναι γυναίκα.Τις προφανείς αδυναμίες του ορισμού αυτού επικαλούνται, μεταξύ άλλων επιχειρημάτων, όσοι και όσες αρνούνται τον όρο «γυναικοκτονία». Διότι, αν η ίδια η γυναικεία φύση είναι το αίτιο των φόνων, τότε κάθε γυναίκα είναι, σε μικρότερο ή μεγαλύτερο βαθμό, εν δυνάμει θύμα κάποιου γυναικοκτόνου, ανεξάρτητα από την όποια σχέση μαζί του. Έτσι, από ιδιαίτερο και σαφώς περιγεγραμμένο τύπο εγκλήματος που διαπράττεται στο πλαίσιο διαπροσωπικών σχέσεων, η γυναικοκτονία καταλήγει να εντάσσεται στα γενικότερα εγκλήματα ρατσισμού (στην προκειμένη περίπτωση, σεξισμού, αφού η ιδιότητα που διαχωρίζει το θύμα από τον θύτη αφορά το φύλο). Ποιος ο λόγος, λοιπόν – επιχειρηματολογούν οι αρνητές – να επιβαρύνουμε το υπέρμετρα φορτωμένο νομικό σύστημα (αλλά και τα ίδια τα λεξικά της ελληνικής γλώσσας) με έναν ακόμα τύπο αδικήματος που προβλέπεται ήδη από υπάρχοντες νόμους;Σημειώνουμε ότι στην Κύπρο [1] η γυναικοκτονία είναι πλέον ιδιώνυμο αδίκημα [2] που επισύρει αυστηρότατες ποινές (μία πολιτική επιλογή με ισχυρά συμβολική σημασία, πέραν της όποιας ποινικής). Σημειώνουμε επίσης ότι δύσκολα μπορεί κάποιος να κατανοήσει το έντονο (για να μην πω σχεδόν εμπαθές) ύφος κάποιων νομικών που αρθρογραφούν στο Διαδίκτυο εκφράζοντας την αντίθεσή τους στη χρήση (νομική ή ακόμα και εννοιολογική) του όρου «γυναικοκτονία». Χωρίς μάλιστα να απουσιάζουν από τη γραφή τους και κάποιοι λαϊκιστικοί χαρακτηρισμοί (π.χ., ως «φεμινιστών») εκείνων που χρησιμοποιούν τον όρο.Σε κάθε περίπτωση, το να αρνούμαστε να αρθρώσουμε τη λέξη «γυναικοκτονία», προσδοκώντας ότι έτσι θα αφαιρέσουμε το ηθικό βάρος από την πράξη, αποτελεί ξεκάθαρο δείγμα στρουθοκαμηλισμού. Και αυτό το κλείσιμο των ματιών απέναντι σε ένα αδιαμφισβήτητο κοινωνικό φαινόμενο ίσως μαρτυρά κάποιο αίσθημα ενοχής μιας «μάτσο» πατριαρχικής κουλτούρας που αρνείται – ή μάλλον, φοβάται – να κοιτάξει τον εαυτό της στον καθρέφτη…[1] https://www.tovima.gr/2022/07/08/society/istoriki-apofasi-i-kypros-thespise-to-adikima-tis-gynaikoktonias/[2] https://www.tovima.gr/2010/05/11/politics/ti-einai-to-idiwnymo-adikima/",https://www.tovima.gr/wp-content/uploads/2023/08/31/gynaikoktonia.1.jpg,"Αρνούμαστε τη λέξη «γυναικοκτονία» επειδή κατά βάθος δεν έχουμε το θάρρος να κοιτάξουμε το φαινόμενο κατάματα. Δείγμα απλού στρουθοκαμηλισμού, ή μήπως έμμεση ομολογία ενοχής μιας «μάτσο» πατριαρχικής κουλτούρας;",2023,8,31
https://www.tovima.gr/2023/06/20/society/gynaikoktonia-stin-ko-ksespa-o-adelfos-tis-27xronis-na-vrethei-o-dolofonos/,Γυναικοκτονία στην Κω: Ξεσπά ο αδελφός της 27χρονης – «Να βρεθεί ο δολοφόνος»,2023-06-20,17:26,Κοινωνία,Newsroom,Ο αδελφός της εξηγεί πως η 27χρονη Αναστάζια ήταν πολυταξιδεμένη και ιδιαίτερη φιλική με τον κόσμο. Ήταν τόσο καλοπροαίρετη μάλιστα που ίσως κάποιοι να το εκμεταλλεύτηκαν θα συμπληρώσει.,"Το όνειρο της από μικρό παιδί ήταν να γίνει μοντέλο. Το ξανθό κορίτσι από την Πολωνία, η Αναστάζια, που ήρθε στη χώρα μας για να δουλέψει ως εποχιακή σε ξενοδοχειακή μονάδα της Κω βρέθηκε στραγγαλισμένη μέσα στα ξερόχορτα.Η 27χρονη Αναστάζια Πατρίτσια Ρουμπίνσκι, όπως ήταν το πλήρες όνομα της, καταγόταν από το Βρότσλαβ της Πολωνίας και είχε αποφοιτήσει από μία σχολή κομμωτικής.«Τα όνειρα της αδελφής μου, ήταν να ταξιδεύει, να γίνει μοντέλο. Ήθελε να πάρει τη ζωή στα χέρια της και να τη χαρεί, επειδή ήταν νέα», δήλωσε ο αδελφός της στο MEGA.Εδώ κι έναν μήνα είχε μετακομίσει στην Κω, εκεί όπου εργαζόταν σε ένα ξενοδοχείο στην περιοχή Μαρμάρι. Όλοι μιλούσαν για ένα κορίτσι καλοσυνάτο και καλοπροαίρετο αλλά και ιδιαίτερα ευκολόπιστο όπως λένε οι στενοί συγγενείς της.«Ήταν πάρα πολύ φιλική, ίσως υπερβολικά φιλική, γιατί ταξίδευε σε πολλά μέρη. Γνώριζε συνεχώς άτομα πολλών εθνικοτήτων και δεν ένιωθε απειλή».Ο ίδιος θέλει να τιμωρηθούν όσο πιο αυστηρά γίνεται. Και όπως αναφέρει ελπίζω η περίπτωση της αδελφής μου να είναι προειδοποίηση για άλλες κοπέλες, άνδρες και γενικά για όλους. Ελπίζω ότι ο θάνατος της αδελφής μου, δεν θα πάει άδικα».Έχει εμπιστοσύνη στις ελληνικές Αρχές και την ελληνική δικαιοσύνη αν και –όπως λέει- η μεγαλύτερη του επιθυμία είναι να βρεθεί για λίγο στο ίδιο κελί με τον δολοφόνο της αδελφής του.«Η πιο μεγάλη μου επιθυμία θα ήταν να ήμουν στο ίδιο κελί και ο δολοφόνος να βρεθεί σε τέτοια κατάσταση όπως βρέθηκε η αδελφή μου».Στην αποκλειστική συνέντευξη που παραχώρησε στο LIVE NEWS, ο Αντριάν ξεκαθαρίζει πως τόσο ο ίδιος όσο και οι γονείς του βάζουν το χέρι τους στη φωτιά πως ο 28χρονος σύντροφος της Αναστάζια δεν εμπλέκεται στην δολοφονία της.«Κόβω το χέρι μου. Είμαι σίγουρος 100%. Όχι, δεν υπάρχει τέτοια περίπτωση. Αν αντιλαμβανόταν κάτι τέτοιο ο Μιχάλ, και πέντε άτομα να ήταν, θα πάλευε με τα ίδια του τα χέρια και τους πέντε».Για τον βασικό ύποπτο της υπόθεσης αντιθέτως, τον 32χρονο συλληφθέντα από το Μπαγκλαντές είπε ότι:Μου φαίνεται ότι αυτός το έκανε, γιατί δεν πιστεύω πως ένας άνδρας που την πήρε με το μηχανάκι, δεν έχει εμπλοκή.«Η σελίδα της στο site είναι αληθινή»Ο αδελφός της 27χρονης, μιλά για το όνειρο της Αναστασίας να γίνει μοντέλο. Και ξεκαθαρίζει τα πάντα για το πολωνικό site όπου η νεαρή παρουσιάζεται ως συνοδός. Ήταν –όπως λέει- το εργαλείο για να κλείνει δουλειές για προώθηση προϊόντων και εκδηλώσεων.«Η αδελφή μου ήταν στο site hostess, ήθελε να εργάζεται σε κάποιες εκδηλώσεις και να εξελίσσεται σε αυτό».Αν και το όνειρο της ζωής της ήταν να γίνει μοντέλο, η Αναστάζια ήταν ιδιαίτερα εργατική και δεν δίσταζε να κάνει χειρωνακτικές δουλειές και αγροτικές εργασίες για να βγάλει τα προς το ζην.Το κάψιμο στο χέρι που την είχε επηρεάσειΣτην τελευταία της δουλειά ως εποχιακή στην Κω είχε ένα ατύχημα.Το έγκαυμα στο χέρι, όπως λέει ο αδελφός της, την είχε επηρεάσει πολύ ψυχολογικά.«Σίγουρα ήταν πολύ στεναχωρημένη, γιατί είναι κοπέλα που έδινε σημασία στην εμφάνιση της».Μάλιστα όπως υποστήριξε ο πατέρας της, η 27χρονη το τελευταίο διάστημα είχε πέσει τόσο ψυχολογικά που οδηγήθηκε ακόμη και στην αναζήτηση ναρκωτικών ουσιών στο νησί της Κω.«Εγώ δεν είδα με τα μάτια μου να κάνει χρήση. Αλλά όταν ήταν στην Ολλανδία, όπου επιτρέπεται το χασίς, δεν μπορώ να το πω με σιγουριά».Ο αδελφός της εξηγεί πως η 27χρονη Αναστάζια ήταν πολυταξιδεμένη και ιδιαίτερη φιλική με τον κόσμο. Ήταν τόσο καλοπροαίρετη μάλιστα που ίσως κάποιοι να το εκμεταλλεύτηκαν θα συμπληρώσει.«Ήταν πάρα πολύ φιλική, ίσως υπερβολικά φιλική, γιατί ταξίδευε σε πολλά μέρη. Γνώριζε συνεχώς άτομα πολλών εθνικοτήτων και δεν ένιωθε απειλή».",https://www.tovima.gr/wp-content/uploads/2023/06/20/anastazia.jpeg,Ο αδελφός της εξηγεί πως η 27χρονη Αναστάζια ήταν πολυταξιδεμένη και ιδιαίτερη φιλική με τον κόσμο. Ήταν τόσο καλοπροαίρετη μάλιστα που ίσως κάποιοι να το εκμεταλλεύτηκαν θα συμπληρώσει.,2023,6,20
https://www.tovima.gr/2023/06/19/society/gynaikoktonia-stin-ko-paradoste-mas-ton-ypopto-zita-o-prothypourgos-tis-polonias/,Γυναικοκτονία στην Κω: «Παραδώστε μας τον ύποπτο» ζητά ο πρωθυπουργός της Πολωνίας,2023-06-19,17:48,Κοινωνία,Newsroom,Η ανάρτηση του πρωθυπουργού Ματέους Μοραβιέτσκι για τη δολοφονία της 27χρονης στην Κω - Τι λέει ο πολωνικός Τύπος,"Την έκδοση του υπόπτου για την υπόθεση της διαφαινόμενης δολοφονίας της 27χρονης Αναστάζια στην Κω, ζητά ο πρωθυπουργός της Πολωνίας Ματέους Μοραβιέτσκι.«Είμαι συγκλονισμένος από την άγρια δολοφονία της 27χρονης Αναστάζια. Ο δράστης πρέπει να αντιμετωπίσει πολύ σοβαρές συνέπειες. Γι’ αυτό θα ζητήσουμε από την Ελλάδα να παραδώσει τον ύποπτο για να δικαστεί σε πολωνικό δικαστήριο και να λάβει την υψηλότερη δυνατή τιμωρία» ανέφερε στο Twitter ο Ματέους Μοραβιέτσκι.Jestem wstrząśnięty brutalnym morderstwem 27-letniej Anastazji. Sprawca musi ponieść bardzo surowe konsekwencje. Dlatego zwrócimy się do Grecji o wydanie podejrzanego, aby stanął przed polskim sądem i otrzymał najwyższy możliwy wymiar kary.— Mateusz Morawiecki (@MorawieckiM) June 19, 2023 Εν τω μεταξύ έρευνα για την υπόθεση της δολοφονίας της 27χρονης ξεκινά και στην Πολωνία όπως ανακοίνωσε ο υπουργός Δικαιοσύνης της χώρας.Με ανάρτησή του στο Twitter ο Ζμπίγκνιου Ζιόμπρο ανακοίνωσε ότι έδωσε εντολή για διεξαγωγή έρευνας για τη δολοφονία της Αναστάζια την οποία θα διεξάγει η Εισαγγελία στο Βρότσλαβ. «Οι εισαγγελείς θα ζητήσουν άμεσα στοιχεία από Έλληνες ανακριτές» κατέληξε στην ανάρτησή του ο υπουργός Δικαιοσύνης της Πολωνίας.«Είχε μαρτυρικό θάνατο»Η δολοφονία της 27χρονης Αναστάζια απασχόλησε όπως είναι φυσικό και τον πολωνικό Τύπο.«Η Αναστάζια Ρουμπίνσκα από το Βρότσλαβ είναι νεκρή. Η σορός της βρέθηκε στο νησί της Κω» αναφέρει η ιστοσελίδα wroclaw.pl για την 27χρονη που βρισκόταν στην Κω για λόγους εργασίας.",https://www.tovima.gr/wp-content/uploads/2023/06/19/kos2-1.jpg,Η ανάρτηση του πρωθυπουργού Ματέους Μοραβιέτσκι για τη δολοφονία της 27χρονης στην Κω - Τι λέει ο πολωνικός Τύπος,2023,6,19
https://www.tovima.gr/2023/05/23/society/gynaikoktonia-sti-xalkidiki-ti-skotose-giati-ithele-na-xorisoun-tin-stoxeye-eno-kratouse-agkalia-to-paidi-tous/,Γυναικοκτονία στη Χαλκιδική: «Τη σκότωσε γιατί ήθελε να χωρίσουν» – Την στόχευε ενώ κρατούσε αγκαλιά το παιδί τους,2023-05-23,08:41,Κοινωνία,Newsroom,"Συγκλονίζουν τα νέα στοιχεία από τη γυναικοκτονία που έγινε στη Χαλκιδική - Την ώρα που ο πατέρας στόχευε τη σύντροφό του, εκείνη είχε το παιδί στην αγκαλιά της.","Τα νέα στοιχεία που έρχονται στο φως για τη γυναικοκτονία η οποία σημειώθηκε εχθές Δευτέρα στη Στρατονίκη Χαλκιδικής έχουν συγκλονίσει το πανελλήνιο.Όπως μετέδωσε το πρωί της Τρίτης (23/5) η εκπομπή του Mega «Κοινωνία Ώρα MEGA», ο 36χρονος άνδρας δολοφόνησε τη σύζυγό του μπροστά στα μάτια του 8χρονου παιδιού τους το οποίο τραυματίστηκε από τα θραύσματα και μεταφέρθηκε εσπευσμένα στο Ιπποκράτειο Θεσσαλονίκης. Το αγοράκι, σύμφωνα με πηγές του νοσοκομείου φέρει βαθύ τραύμα μεταξύ του αγκώνα και της παλάμης.Η 39χρονη φέρεται να ζήτησε από τον 36χρονο να χωρίσουν και αυτό ήταν που όπλισε τελικά το χέρι του συζυγοκτόνου.Σήμερα θα ολοκληρωθεί η ιατροδικαστική εξέταση στις σορούς του ζευγαριούΜπήκε στο παιδικό δωμάτιο και πυροβόλησε – Το χρονικό του φονικούΤο άγριο φονικό έγινε τα ξημερώματα στο σπίτι της οικογένειας την ώρα που ο 36χρονος ετοιμαζόταν για τη δουλειά του. Σύμφωνα με πληροφορίες, μπήκε στο παιδικό δωμάτιο που ήταν η γυναίκα του με τον γιο του πυροβολώντας την 4 φορές. Τα σκάγια βρήκαν την άτυχη γυναίκα στην πλάτη, τον ώμο, τον τράχηλο και τη μασχάλη.Στη συνέχεια φαίνεται πως ο 36χρονος μεταφέρθηκε στο υπνοδωμάτιο έστρεψε την κάννη της καραμπίνας στο στόμα και πάτησε τη σκανδάλη.Ανήμπορο το παιδί περιφερόταν 5ώρες στο σπίτιΤο αγοράκι που είχε τραυματιστεί, και είχε δει τους δύο γονείς του να κείτονται νεκροί περπατούσε μόνο του μέσα στο σπίτι για 5 ολόκληρες ώρες ανήμπορο να αντιδράσει.Η 12χρονη κόρη του ζευγαριού ήταν στο σπίτι της γιαγιάς της. Στις 11 το πρωί η θεία του δράστη και αυτόχειρα εντόπισε σε μία λίμνη αίματος το ζευγάρι και σε κατάσταση σοκ και χτυπημένο το 8χρονο παιδί.Αστυνομικοί της διεύθυνσης εγκληματολογικών ερευνών αλλά και ιατροδικαστής έσπευσαν στον τόπο του εγκλήματος.Συγγενείς και φίλοι της οικογένειας είναι σε σοκ και η σκέψη όλων στα δύο παιδιά.Ο 8χρονος γιος της οικογένειας τραυματίστηκε από τα σκάγια και νοσηλεύεται στο Ιπποκράτειο",https://www.tovima.gr/wp-content/uploads/2023/04/24/peripoliko-e1685881309790.jpg,"Συγκλονίζουν τα νέα στοιχεία από τη γυναικοκτονία που έγινε στη Χαλκιδική - Την ώρα που ο πατέρας στόχευε τη σύντροφό του, εκείνη είχε το παιδί στην αγκαλιά της.",2023,5,23
https://www.tovima.gr/2023/01/23/society/gynaikoktonia-sti-nikaia-to-martyrio-tis-54xronis-sta-xeria-tou-syzygou-tis/,Γυναικοκτονία στη Νίκαια: Το μαρτύριο της 54χρονης στα χέρια του συζύγου της,2023-01-23,16:17,Κοινωνία,Newsroom,Φρικιαστικές μαρτυρίες,"Προθεσμία για να απολογηθεί την Παρασκευή το πρωί έλαβε από την εισαγγελία Πειραιά ο 50χρονος που κατηγορείται ότι στραγγάλισε την 54χρονη γυναίκα του, τα ξημερώματα της Κυριακής, στο σπίτι τους, στη Νίκαια.Γυναικοκτονία στη Νίκαια: Τα πρώτα στοιχεία για τον δράστη – Τι έδειξε η ιατροδικαστική εξέταση Εναντίον του απαγγέλθηκε η κατηγορία της ανθρωποκτονίας με δόλο σε ήρεμη ψυχική κατάσταση.Ο καθ’ομολογίαν δράστης, πήρε χθες το βράδυ εξιτήριο από το νοσοκομείο όπου διακομίστηκε, λόγω επιληπτικής κρίσης που παρουσίασε, μετά τη σύλληψή του.Υπενθυμίζεται ότι, λίγο μετά τις 05:00 της Κυριακής, ο 50χρονος τηλεφώνησε στην Άμεση Δράση και σε κατάσταση μέθης είπε: «Ελάτε στο σπίτι μου, γιατί σκότωσα την γυναίκα μου».Οι αστυνομικοί, που έσπευσαν στο ισόγειο της οδού Βοσπόρου εντόπισαν την άτυχη γυναίκα νεκρή με σημάδια στον λαιμό της. Ο θάνατός της, σύμφωνα με τον ιατροδικαστή, οφείλεται, σε στραγγαλισμό με ίχνη απόφραξης του στόματος και της μύτης της.Τι έδειξε η νεκροψίαΣύμφωνα με πληροφορίες ο ιατροδικαστής στη νεκροψία του κάνει λόγο για στραγγαλισμό με ίχνη απόφραξης του στόματος και της μύτης της 54χρονης, εκχυμώσεις συμβατές με τα δάχτυλα του δράστη στον λαιμό της αλλά και χτυπήματα στο κορμί του θύματος.Ειδικά, δε, ένα χτύπημα στο βλέφαρο της 54χρονης αποτελεί δείγμα ότι είχε υποστεί ξυλοδαρμό πριν να αφήσει την τελευταία της πνοή από τα χέρια του 50χρονου.Όταν οι αστυνομικοί που τον συνέλαβαν τον ρώτησαν «γιατί το έκανες;» ο 50χρονος φέρεται, σύμφωνα με το Star, να απάντησε «τσακωθήκαμε όπως συνήθως και τη σκότωσα».Οι αστυνομικοί που μπήκαν στο σπίτι του δράματος στη Νίκαια βρήκαν τον 50χρονο να τους περιμένει να τον συλλάβουν. Καθόταν στον καναπέ, ακριβώς δίπλα στο πτώμα της γυναίκας του.Λίγο μετά τη σύλληψή του, έπαθε κρίση επιληψίας και μεταφέρθηκε στο νοσοκομείο «Αττικόν». Ωστόσο, τελικά οδηγήθηκε στην Υποδιεύθυνση Ασφάλειας Πειραιά καθώς σήμερα, Δευτέρα (23/1) θα οδηγηθεί στα δικαστήρια Πειραιά.Οι φρικιαστικές μαρτυρίες«Μέθαγε, την χτύπαγε, μετά καλούσε ασθενοφόρο, μετά την ξαναχτύπαγε». Με τα λόγια αυτά, στα οποία αποτυπώνεται η φρίκη της βίας, κάτοικοι της Νίκαιας περιγράφουν την αρρωστημένη σχέση ανάμεσα στον 50χρονομε την 54χρονη.Γείτονες περιγράφουν, ειδικότερα, συστηματική κακοποίηση του θύματος από τον δράστη ο οποίος είχε συλληφθεί το 2017 και 2019 για ενδοικογενειακή βία. Ωστόσο, η 54χρονη δήλωνε ότι δεν επιθυμούσε ποινική δίωξη.Μάλιστα, χαρακτηριστικά είναι τα λόγια μιας γειτόνισσας, η οποία λέει ότι πολλές φορές άκουγαν και το μικρό κορίτσι της οικογένειας να φωνάζει και να ζητάει από τον μπαμπά του να σταματήσει.Χαρακτηριστικό είναι ότι αστυνομικοί τον έπαιρναν ακόμα και για προστατευτική φύλαξη στο Τμήμα αφού τον έβρισκαν στο δρόμο σε κατάθεση μέθης χωρίς να μπορεί να δώσει στοιχεία ταυτοποίησης.https://tv.in.gr/uploads/20230123/154206_23_01_2023-13_42_star.mp4",https://www.tovima.gr/wp-content/uploads/2022/11/21/astynomia-2.jpg,Φρικιαστικές μαρτυρίες,2023,1,23
https://www.tovima.gr/2023/01/22/society/gynaikoktonia-sti-nikaia-ta-prota-stoixeia-gia-ton-drasti-ti-edeikse-i-iatrodikastiki-eksetasi/,Γυναικοκτονία στη Νίκαια: Τα πρώτα στοιχεία για τον δράστη – Τι έδειξε η ιατροδικαστική εξέταση,2023-01-22,11:00,Κοινωνία,Newsroom,Τα πρώτα στοιχεία για τη νέα γυναικοκτονία στη Νίκαια - Πώς περιγράφουν τον δράστη οι γείτονες,"«Παγωμένο» ξύπνησε το πανελλήνιο με την είδηση της γυναικοκτονίας στη Νίκαιας, η πρώτη για το 2023.Η 54χρονη γυναίκα, μητέρα ενός ανήλικου παιδιού, έπεσε νεκρή από τα χέρια του ίδιου της του συζύγου στο σπίτι τους, ο οποίος μάλιστα κάλεσε και την αστυνομία, παραδεχόμενος το έγκλημα.Ήταν λίγο μετά τις 5.30 τα ξημερώματα της Κυριακής όταν ο 50χρονος τηλεφώνησε σε κατάσταση μέθης στο Αστυνομικό Τμήμα και είπε ότι δολοφόνησε τη γυναίκα του.«Ελάτε σπίτι, σκότωσα τη γυναίκα μου» φέρεται να είπε ο 50χρονος στην αστυνομία, όταν ομολόγησε την αποτρόπαια πράξη του, σύμφωνα με την ΕΡΤ.Τι έδειξε η ιατροδικαστικήΗ πρώτη εικόνα από την ιατροδικαστική εξέταση, στην οποία υποβλήθηκε η σορός της 54χρονης, κάνει λόγο για θάνατο που προήλθε από στραγγαλισμό.Ο 50χρονος φέρεται να έπνιξε με τα ίδια του τα χέρια τη σύζυγό του, προτού καλέσει την αστυνομία για να παραδοθεί, αφήνοντάς τη νεκρή με σημάδια στο λαιμό, σύμφωνα με το Πρώτο Θέμα.Ο 50χρονος καθ’ ομολογία δράστης φέρεται να αντιμετωπίζει σοβαρά ψυχολογικά προβλήματα και να έχει νοσηλευτεί στο παρελθόν σε ψυχιατρική κλινική.Παρελθόν ενδοοικογενειακής βίαςΟ 50χρονος φέρεται να έχει βεβαρημένο παρελθόν ενδοοικογενειακής βίας, ενώ αντιμετωπίζει σοβαρά ψυχολογικά προβλήματα. Μάλιστα είχε νοσηλευτεί και στο Δαφνί, σύμφωνα με το Newsit.Όταν τον πήγαν στο αστυνομικό τμήμα μετά το φόνο, έπαθε επιληπτική κρίση, και αμέσως μεταφέρθηκε στο νοσοκομείο Αττικόν.",https://www.tovima.gr/wp-content/uploads/2023/01/22/peripoliko-asty-listes-708_3_0.jpg,Τα πρώτα στοιχεία για τη νέα γυναικοκτονία στη Νίκαια - Πώς περιγράφουν τον δράστη οι γείτονες,2023,1,22
https://www.tovima.gr/2022/12/23/society/gynaikoktonia-sti-folegandro-omofona-enoxos-o-fonias-tis-garyfallias/,Γυναικοκτονία στη Φολέγανδρο: Ομόφωνα ένοχος ο φονιάς της Γαρυφαλλιάς,2022-12-23,13:27,Κοινωνία,Newsroom,Τι υποστήριξε στην απολογία του ο 30χρονος,"Ομόφωνα ένοχο, έκρινε το Μικτό Ορκωτό Δικαστήριο, τον 30χρονο κατηγορούμενο για την δολοφονία της Γαρυφαλλιάς στη Φολέγανδρος, σύμφωνα με την τοπική ιστοσελίδα syrostoday.gr.Χθες, κατά τη διάρκεια της απολογίας του, ο 30χρονος είπε ότι δεν θυμάται αρκετά πράγματα. Αρχικά έδωσε συλλυπητήρια στην οικογένεια του θύματος και ύστερα αναφέρθηκε και στο ιατρικό ιστορικό του.Τι υποστήριξε στην απολογία του ο 30χρονος«Θυμάμαι την Γαρυφαλλιά να λέει ‘Τι είναι αυτό που κάνεις;’ και όχι να φωνάζει βοήθεια. Δεν θυμάμαι να την σπρώχνω και δεν θυμάμαι πώς έπεσε στα βράχια. Κάποια στιγμή, με θυμάμαι να παίρνω το σακίδιό μου από το αυτοκίνητο και να πηγαίνω μέσα στην θάλασσα προκειμένου να της προσφέρω τις πρώτες βοήθειες. Της έκανα τεχνητές αναπνοές και της έδωσα το φιλί της ζωής για να την σώσω. Κάποια στιγμή είδα ότι το πρόσωπό της είχε ασπρίσει και ότι τα χείλη της είχαν μελανιάσει και έβγαζε αφρούς και νερά από το στόμα της. Τότε κατάλαβα ότι ήταν νεκρή» υποστήριξε ο 30χρονος στην απολογία του.Σύμφωνα με τον κατηγορούμενο είχε την εντύπωση ότι τον παρακολουθούσαν, νόμιζε ότι όλοι μιλούν για αυτόν και η γνωριμία του με την 26χρονη έγινε εκείνο το καλοκαίρι, ενώ ήταν η πρώτη φορά που πήγαιναν μαζί διακοπές.Η απολογία του 30χρονου κράτησε δύο ώρες ενώ η εισαγγελέας ζήτησε την μεταβολή της κατηγορίας από «ανθρωποκτονία από πρόθεση σε ήρεμη ψυχική κατάσταση» σε «πράξη εν βρασμώ ψυχής χωρίς δόλο».Ξέσπασε ο πατέρας της Γαρυφαλλιάς«Προσπαθούν να βγάλουν τον φονιά τρελό. Έχουν ένα θράσος να μην πάει καν στον Κορυδαλλό, να μην πάει στην φυλακή, αλλά να νοσηλευτεί σε κλινική και να βγάλει την ποινή όσο γίνεται πιο χαλαρά και να βγει μετά έξω. Όλα αυτά είναι αδικία» τόνισε ο πατέρας της άτυχης Γαρυφαλλιάς, κ. Κώστας Ψαράκος.",https://www.tovima.gr/wp-content/uploads/2022/08/28/folegandros1-3-1-768x489-2-1-768x489.jpg,Τι υποστήριξε στην απολογία του ο 30χρονος,2022,12,23
https://www.tovima.gr/2022/12/23/society/gynaikoktonia-sti-folegandro-isovia-ston-dolofono-tis-garyfallias/,Γυναικοκτονία στη Φολέγανδρο: Ισόβια στον δολοφόνο της Γαρυφαλλιάς,2022-12-23,17:38,Κοινωνία,Newsroom,Ομόφωνα ένοχος κρίθηκε ο 30χρονος που δολοφόνησε τη Γαρυφαλλιά στη Φολέγανδρο το καλοκαίρι του 2021,"Σύμφωνα με το κατηγορητήριο, ο δράστης κρίθηκε ένοχος για την τέλεση εγκληματικής πράξης σε ήρεμη ψυχική κατάσταση και δεν του αναγνωρίστηκαν ελαφρυντικά oπως αναφέρει το syrostoday.gr.Την ικανοποίησή του για την απόφαση του δικαστηρίου εξέφρασε με δηλώσεις του ο δικηγόρος της οικογένειας της άτυχης Γαρυφαλλιάς, κ. Κούγιας.Τέλος, ο δικηγόρος υπεράσπισης του δράστης, κ. Μαντάς δήλωσε ότι σέβονται απόλυτα την ετυμηγορία του Μικτού Ορκωτού Δικαστηρίου, υποστηρίζοντας παράλληλα ότι θα καταθέσουν έφεση επί της πρωτόδικης απόφασης.Μετά την καταδικαστική σε βάρος του απόφαση και την επιβολή των ισοβίων, ο 30χρονος δολοφόνος θα αναχωρήσει φρουρούμενος από την Σύρο για να οδηγηθεί σε φυλακές για να εκτίσει την ποινή του.Το σκεπτικό του δικαστηρίουΜε βάση το σκεπτικό του δικαστηρίου, το έγκλημα διαπράχθηκε έξω από το αυτοκίνητο με δυο σπρωξίματα (το ένα στο αυτοκίνητο και το δεύτερο εκεί που βρέθηκαν τα προσωπικά αντικείμενα της Γαρυφαλλιάς). Το λεκτικό επεισόδιο μεταξύ των δυο ξεκίνησε μέσα στο αυτοκίνητο.Το δικαστήριο αποφάσισε ομόφωνα ότι τα τραύματα στο πρόσωπο του θύματος προέρχονται πιθανότατα πάλι από τον δράστη. Παράλληλα ο δράστης κατηγορείται ότι δεν έγινε άμεση προσπάθεια διάσωσης του θύματος. Τα λίγα ευρήματα που βρέθηκαν στο σημείο του εγκλήματος μαρτυρούν ότι έγινε πάλη μεταξύ των δυο πλευρών.Το δικαστήριο απέρριψε τους ισχυρισμούς των συνηγόρων υπεράσπισης περί μειωμένου καταλογισμού του δράστη, αν και παραδέχεται ότι επισκεπτόταν κάποιον ψυχίατρο, χωρίς όμως να παρουσιάσει ποτέ κατά την διάρκεια της ζωής του, κάποιο σοβαρό ψυχικό επεισόδιο.Επίσης το δικαστήριο ομόφωνα απέρριψε το άρθρο 36 για απαλλαγή, καθώς δεν είχε εκδηλώσει ποτέ επιθετική συμπεριφορά, ενώ απέρριψε και την αιτίαση περί βρασμού ψυχής.",https://www.tovima.gr/wp-content/uploads/2022/12/23/garyfallia-600x382.jpg,Ομόφωνα ένοχος κρίθηκε ο 30χρονος που δολοφόνησε τη Γαρυφαλλιά στη Φολέγανδρο το καλοκαίρι του 2021,2022,12,23
https://www.tovima.gr/2022/12/04/society/gynaikoktonia-ston-peiraia-sta-dikastiria-o-kath-omologian-drastis/,Γυναικοκτονία στον Πειραιά: Στα δικαστήρια ο καθ’ ομολογίαν δράστης,2022-12-04,11:10,Κοινωνία,Newsroom,Ο 25χρονος δράστης της γυναικοκτονίας στον Πειραιά ομολόγησε στους αστυνομικούς το έγκλημά του,"Λίγο πριν τις 11.00 το πρωί της Κυριακής έφτασε στα δικαστήρια του Πειραιά, ο άνδρας που ομολόγησε ότι σκότωσε την σύντροφό του, το Σάββατο.Ο 25χρονος μετά το έγκλημα εμφανίστηκε στο ΑΤ και ομολόγησε ότι δολοφόνησε τη σύντροφό του μετά από καβγά και ενώ ήταν υπό την επήρεια ναρκωτικών. Η νέα γυναικοκτονία προκαλεί οργή καθώς μία 19χρονη κοπέλα έχασε τη ζωή της από τον σύντροφό της, καθώς όπως ισχυρίστηκε ο ίδιος ζήλευε παθολογικά.Διαβάστε επίσης: Γυναικοκτονία στον Πειραιά: Σοκάρουν οι λεπτομέρειες – Την πυροβόλησε δύο φορές στο κεφάλιΗ νεαρή γυναίκα εντοπίστηκε στο σπίτι, στην οδό Βάμβα, μέσα σε λίμνη αίματος με τραύμα στο κεφάλι από όπλο. Σύμφωνα με πληροφορίες ο δράστης πυροβόλησε δύο φορές το θύμα.«Η κοπέλα ήταν αθόρυβη, εκείνος φώναζε συχνά»Οι γείτονες λένε πως η άτυχη κοπέλα ήταν χαμηλών τόνων, αθόρυβη, ενώ ο 25χρονος φώναζε συχνά.«Την έβλεπα να μπαινοβγαίνει. Ήταν συχνά εδώ. Ο 25χρονος ήταν γενικά δραστήριος: φωνές, κόσμος… Την προηγούμενη εβδομάδα άκουσα μια φασαρία. Η κοπέλα ήταν πολύ κλειστή, πολύ μαζεμένη», είπε γειτόνισσα του ζευγαριού, μιλώντας στο κεντρικό δελτίο ειδήσεων του Star.Στους καβγάδες του ζευγαριού είχαν γίνει «μάρτυρες» οι κάτοικοι της οδού Βάμβα, που άκουγαν το τελευταίο διάστημα συνεχώς φωνές από το διαμέρισμα του ζευγαριού.Η ανάρτηση στα social mediaΟ καθ’ ομολογίαν δράστης λίγο πριν ή λίγο μετά τη δολοφονία έκανε ανάρτηση στα social media: «Αδυναμίες…. Δεν είχες καμία. Είχα μια…Αγαπούσα».",https://www.tovima.gr/wp-content/uploads/2022/12/04/Screenshot-2022-12-04-110827.jpg,Ο 25χρονος δράστης της γυναικοκτονίας στον Πειραιά ομολόγησε στους αστυνομικούς το έγκλημά του,2022,12,4
https://www.tovima.gr/2022/12/04/society/gynaikoktonia-ston-peiraia-tin-pyrovolise-dyo-fores-sto-kefali/,Γυναικοκτονία στον Πειραιά:  Την πυροβόλησε δύο φορές στο κεφάλι,2022-12-04,09:20,Κοινωνία,Newsroom,Η ζήλια – υποστηρίζει ο καθ΄ομολογίαν δράστης της γυναικοκτονίας στον Πειραιά – όπλισε το χέρι του,"Η νέα γυναικοκτονία στον Πειραιά προκαλεί οργή και αγανάκτηση, καθώς για μία ακόμα φορά μία γυναίκα πέφτει νεκρή από το χέρι του συντρόφου της. Οι λεπτομέρειες που έρχονται στην επιφάνεια σοκάρουν.Σύμφωνα με πληροφορίες, ο καθ’ ομολογίαν δράστης δήλωσε στους αστυνομικούς ότι ζήλευε τη 19χρονη και ότι είχε κάνει χρήση κοκαΐνης, πριν πάρει το όπλο και την πυροβολήσει δύο φορές στο κεφάλι.Έκρυψε το όπλοΑμέσως μετά, φέρεται να έκρυψε το όπλο στην κατάψυξη, άγνωστο για ποιον λόγο και με ποια σκοπιμότητα, καθώς λίγες ώρες αργότερα ο ίδιος παραδόθηκε στην αστυνομία και ομολόγησε την αποτρόπαιη πράξη του. Μάλιστα, φέρεται να είπε στους αστυνομικούς, ότι πριν παραδοθεί, προκειμένου να περάσει η επήρεια της κοκαΐνης, έκανε βόλτες με το αυτοκίνητό του.Η γυναικοκτονία σημειώθηκε τα ξημερώματα του Σαββάτου στα Καμίνια του Πειραιά, όταν ο 25χρονος άνδρας, πυροβόλησε δύο φορές στο κεφάλι τη 19χρονη γυναίκα. Κατόπιν παρουσιάστηκε στο αστυνομικό τμήμα του Δημοτικού Θεάτρου, στο κέντρο του Πειραιά και παραδόθηκε.Η νεαρή γυναίκα εντοπίστηκε στο σπίτι, στην οδό Βάμβα, μέσα σε λίμνη αίματος με τραύμα στο κεφάλι από όπλο.Η ανάρτηση στα social mediaΟ καθ’ ομολογίαν δράστης λίγο πριν ή λίγο μετά τη δολοφονία έκανε ανάρτηση στα  social media: «Αδυναμίες…. Δεν είχες καμία. Είχα μια… Αγαπούσα».«Η κοπέλα ήταν αθόρυβη, εκείνος φώναζε συχνά»Οι γείτονες λένε πως η άτυχη κοπέλα ήταν χαμηλών τόνων, αθόρυβη, ενώ ο 25χρονος φώναζε συχνά.«Την έβλεπα να μπαινοβγαίνει. Ήταν συχνά εδώ. Ο 25χρονος ήταν γενικά δραστήριος: φωνές, κόσμος… Την προηγούμενη εβδομάδα άκουσα μια φασαρία. Η κοπέλα ήταν πολύ κλειστή, πολύ μαζεμένη», είπε γειτόνισσα του ζευγαριού, μιλώντας στο κεντρικό δελτίο ειδήσεων του Star.Στους καβγάδες του ζευγαριού είχαν γίνει «μάρτυρες» οι κάτοικοι της οδού Βάμβα, που άκουγαν το τελευταίο διάστημα συνεχώς φωνές από το διαμέρισμα του ζευγαριού.Όπως περιγράφει μια γειτόνισσα του ζευγαριού στο newsit.gr «η κοπέλα μπαινόβγαινε συνέχεια στο σπίτι, αλλά δεν νομίζω πως ζούσανε μαζί. Πριν μια εβδομάδα ακούσαμε κάτι τσακωμούς, αλλά δεν είχαμε καταλάβει από πιο διαμέρισμα προέρχονταν. Ήταν έντονες οι φωνές και πιο πολύ ακουγόταν γυναικεία φωνή».",https://www.tovima.gr/wp-content/uploads/2022/12/04/TSC_1_EGLIMA-4.jpg,Η ζήλια – υποστηρίζει ο καθ΄ομολογίαν δράστης της γυναικοκτονίας στον Πειραιά – όπλισε το χέρι του,2022,12,4
https://www.tovima.gr/2022/12/03/society/gynaikoktonia-ston-peiraia-tin-afise-avoithiti-ston-kanape-kai-efyge-i-teleytaia-anartisi-tou-drasti/,Γυναικοκτονία στον Πειραιά: Την άφησε αβοήθητη στον καναπέ και έφυγε – Η τελευταία ανάρτηση του δράστη,2022-12-03,20:59,Κοινωνία,Newsroom,"Αποτροπιασμό προκαλεί η νέα γυναικοκτονία, αυτή τη φορά στον Πειραιά, με θύμα ένα κορίτσι μόλις 19 ετών.","Αποτροπιασμό προκαλεί η νέα γυναικοκτονία, αυτή τη φορά στον Πειραιά, με θύμα ένα κορίτσι μόλις 19 ετών.Δράστης ήταν ο σύντροφός της, ο οποίος φέρεται αν την ζήλευε παθολογικά και, αφού την στέρησε τη ζωή, παραδόθηκε στις αρχές.Ο ίδιος, λίγο πριν ή λίγο μετά τη δολοφονία είχε κάνει την τελευταία ανάρτηση στα social media: «Αδυναμίες…. Δεν είχες καμία. Είχα μια… Αγαπούσα».Πώς έγινε το φονικόΗ άτυχη 19χρονη είχε σχολάσει από το μπαρ που δούλευε στην Καλλιθέα.Πήγε να συναντήσει τον σύντροφό της, στο σπίτι του στα Καμίνια. Εκεί ξεκίνησε ένας άγριος καυγάς μεταξύ τους. Ο 25χρονος άρπαξε το όπλο του και την πυροβόλησε.Την εγκατέλειψε αιμόφυρτη και στη συνέχεια παραδόθηκε στις αρχές, αφού πρώτα έκρυψε το όπλο. «Σκότωσα την σύντροφό μου, την πυροβόλησα τουλάχιστον μια φορά», φέρεται να είπε.Οι αστυνομικοί έσπευσαν στο σπίτι και αντίκρυσαν το νεαρό κορίτσι μέσα σε μια λίμνη αίματος.Σύμφωνα με αποκλειστικές πληροφορίες του Star, ο δράστης την πυροβόλησε εξ επαφής, ενώ η ίδια ήταν στον καναπέ, ενώ ισχυρίστηκε στους αστυνομικούς πως ήταν υπό την επήρεια ναρκωτικών ουσιών.Ο καθ’ ομολογίαν δολοφόνος δεν είχε πει μάλιστα που είχε κρύψει το όπλο, με τους αστυνομικούς – μετά από έρευνα – να το βρίσκουν μέσα σε τάπερ στην κατάψυξη.«Η κοπέλα ήταν αθόρυβη, εκείνος φώναζε συχνά»Οι γείτονες λένε πως η άτυχη κοπέλα ήταν χαμηλών τόνων, αθόρυβη, ενώ ο 25χρονος φώναζε συχνά.«Την έβλεπα να μπαινοβγαίνει. Ήταν συχνά εδώ. Ο 25χρονος ήταν γενικά δραστήριος: φωνές, κόσμος… Την προηγούμενη εβδομάδα άκουσα μια φασαρία. Η κοπέλα ήταν πολύ κλειστή, πολύ μαζεμένη», είπε γειτόνισσα του ζευγαριού, μιλώντας στο κεντρικό δελτίο ειδήσεων του Star.https://www.in.gr/wp-content/uploads/2022/12/03_12_2022-19_54_STAR-1.mp4",https://www.tovima.gr/wp-content/uploads/2022/12/03/TSC_1_EGLIMA-3.jpg,"Αποτροπιασμό προκαλεί η νέα γυναικοκτονία, αυτή τη φορά στον Πειραιά, με θύμα ένα κορίτσι μόλις 19 ετών.",2022,12,3
https://www.tovima.gr/2022/12/03/society/peiraias-sokarei-i-nea-gynaikoktonia-ti-skotose-logo-zilias/,Πειραιάς: Σοκάρει η νέα γυναικοκτονία – Τη σκότωσε λόγω… ζήλιας,2022-12-03,19:41,Κοινωνία,Newsroom,Η παθολογική ζήλια του δράστη προς το θύμα «ευθύνεται» για μια ακόμα γυναικοκτονία.,"Μία ακόμα δολοφονία γυναίκας σημειώθηκε τα ξημερώματα του Σαββάτου στα Καμίνια του Πειραιά, με θύμα μια νεαρή γυναίκα και δράστη τον σύντροφό της.Ο 25χρονος με καταγωγή από την Αλβανία που δολοφόνησε τη 19χρονη –επίσης αλβανικής καταγωγής- πυροβολώντας την στο κεφάλι, στη συνέχεια έφτασε μόνος του στο Αστυνομικό Τμήμα του Δημοτικού Θεάτρου, προκειμένου να παραδοθεί στις Αρχές.Ο δράστης υποστήριξε ότι σκότωσε τη σύντροφό του μετά από καβγά. Στους καβγάδες του ζευγαριού είχαν γίνει «μάρτυρες» οι κάτοικοι της οδού Βάμβα, που άκουγαν το τελευταίο διάστημα συνεχώς φωνές από το διαμέρισμα του ζευγαριού.Αιτία η ζήλιαΌπως φαίνεται πρόκειται για μια ακόμα δολοφονία που αποδίδεται στην παθολογική ζήλια του δράστη προς το θύμα.Σύμφωνα με πληροφορίες ο άνδρας φέρεται να είπε στους αστυνομικούς ότι καβγάδισε έντονα με τη σύντροφό του την οποία ζήλευε παθολογικά και ότι ήταν υπό την επήρεια ναρκωτικών.Ειδικότερα μετά την επιστροφή της 19χρονης από τη δουλειά είχαν έναν έντονο τσακωμό για λόγους ζηλοτυπίας και ο καθ’ ομολογίαν δράστης φέρεται να υποστήριξε ότι πάνω στη λογομαχία τους έβγαλε το όπλο και την πυροβόλησε στο κεφάλι.Ακόμα ισχυρίστηκε ότι κατάλαβε τι είχε συμβεί όταν οι ναρκωτικές ουσίες που είχε λάβει – κοκαΐνη – σταμάτησαν να έχουν επίδραση στον οργανισμό του και τότε ειδοποίησε τις αστυνομικές αρχές.Μιλώντας στο newsit.gr μια γειτόνισσα του ζευγαριού υπογράμμισε πως «η κοπέλα μπαινόβγαινε συνέχεια στο σπίτι, αλλά δεν νομίζω πως ζούσανε μαζί».«Πριν μια εβδομάδα ακούσαμε κάτι τσακωμούς, αλλά δεν είχαμε καταλάβει από πιο διαμέρισμα προέρχονταν. Ήταν έντονες οι φωνές και πιο πολύ ακουγόταν γυναικεία φωνή» συμπλήρωσε.Μέσα σε λίμνη αίματοςΟι αστυνομικοί που βρέθηκαν στο σημείο της δολοφονίας, εντόπισαν τη νεαρή κοπέλα μέσα σε λίμνη αίματος, με τραύμα στο κεφάλι από όπλο.Ο δράστης την είχε πυροβολήσει, την ώρα που εκείνη καθόταν στον καναπέ του σπιτιού τους, λίγη ώρα αφότου και οι δύο είχαν επιστρέψει στο σπίτι τους.Αυτό που εξετάζουν οι αστυνομικοί που ερευνούν την υπόθεση, είναι για ποιο λόγο ο δράστης, προτού παραδοθεί στο αστυνομικό τμήμα, έκρυψε μέσα στο σπίτι το όπλο του φονικού.",https://www.tovima.gr/wp-content/uploads/2022/12/03/gynaikoktonia.jpg,Η παθολογική ζήλια του δράστη προς το θύμα «ευθύνεται» για μια ακόμα γυναικοκτονία.,2022,12,3
https://www.tovima.gr/2022/12/03/society/gynaikoktonia-ston-peiraia-prin-mia-evdomada-eixame-akousei-tsakomous-ti-apokalypse-geitonissa-tou-zeygariou/,Γυναικοκτονία στον Πειραιά: «Πριν μια εβδομάδα είχαμε ακούσει τσακωμούς» – Τι αποκάλυψε γειτόνισσα του ζευγαριού,2022-12-03,17:06,Κοινωνία,Newsroom,Οι καυγάδες και οι ζήλειες,"Σοκ έχει προκαλέσει η νέα γυναικοκτονία στον Πειραιά με θύμα μια κοπέλα μόλις 19 ετών.Σύμφωνα με πληροφορίες o 25χρονος παρουσιάστηκε στο Α.Τ του Δημοτικού Θεάτρου και παραδόθηκε. Οι αστυνομικοί έσπευσαν στο σπίτι του ζευγαριού στον Πειραιά και εντόπισαν την άτυχη γυναίκα νεκρή, καθώς έφερε τραύμα στο κεφάλι από όπλο.Οι τσακωμοίΌπως περιγράφει μια γειτόνισσα του ζευγαριού στο newsit.gr «η κοπέλα μπαινόβγαινε συνέχεια στο σπίτι, αλλά δεν νομίζω πως ζούσανε μαζί. Πριν μια εβδομάδα ακούσαμε κάτι τσακωμούς, αλλά δεν είχαμε καταλάβει από πιο διαμέρισμα προέρχονταν. Ήταν έντονες οι φωνές και πιο πολύ ακουγόταν γυναικεία φωνή».Σύμφωνα με τις αρχές ο 25χρονος, αλβανικής καταγωγής, παρουσιάστηκε αυτοβούλως τις πρώτες πρωινές ώρες του Σαββάτου στο Α.Τ. του Δημοτικού Θεάτρου στον Πειραιά και παραδόθηκε στους αστυνομικούς λέγοντας ότι σκότωσε την 19χρονη σύντροφο του, επίσης αλβανικής καταγωγής, μετά από καυγά που είχαν.Οι αστυνομικοί που έσπευσαν στο διαμέρισμα του ζευγαριού εντόπισαν την άτυχη νεαρή μέσα σε μια λίμνη αίματος με τραύμα στο κεφάλι από όπλο. Οι μέχρι τώρα πληροφορίες κάνουν λόγο για παθολογική ζήλια από πλευράς του δράστη.Το μοιραίο βράδυΣύμφωνα με πληροφορίες ο άνδρας φέρεται να είπε στους αστυνομικούς ότι καβγάδισε έντονα με τη σύντροφό του την οποία ζήλευε παθολογικά και ότι ήταν υπό την επήρεια ναρκωτικών.Ειδικότερα μετά την επιστροφή της 19χρονης από τη δουλειά είχαν έναν έντονο τσακωμό για λόγους ζηλοτυπίας και ο καθ’ ομολογίαν δράστης φέρεται να υποστήριξε ότι πάνω στη λογομαχία τους έβγαλε το όπλο και την πυροβόλησε στο κεφάλι.Ακόμα ισχυρίστηκε ότι κατάλαβε τι είχε συμβεί όταν οι ναρκωτικές ουσίες που είχε λάβει – κοκαΐνη – σταμάτησαν να έχουν επίδραση στον οργανισμό του και τότε ειδοποίησε τις αστυνομικές αρχές.",https://www.tovima.gr/wp-content/uploads/2022/12/03/TSC_1_EGLIMA-2.jpg,Οι καυγάδες και οι ζήλειες,2022,12,3
https://www.tovima.gr/2022/10/01/politics/mitsotakis-as-dosoume-noima-ston-oro-gynaikoktonia/,Μητσοτάκης: Ας δώσουμε νόημα στον όρο «γυναικοκτονία»,2022-10-01,15:02,Πολιτική,Newsroom,"«Η θέση μας είναι μόνο μία: δίπλα στη γυναίκα, απέναντι στη βία!» τονίζει ο πρωθυπουργός.","Παρέμβαση για το θέμα των ωμών δολοφονιών γυναικών από συντρόφους τους που συγκλονίζουν τους τελευταίους μήνες την ελληνική κοινωνία έκανε ο πρωθυπουργός, με άρθρο του στην εφημερίδα «Τα Νέα».Στο άρθρο του ο Κυριάκος Μητσοτάκης επισημαίνει ότι οι γυναικοκτονίες μας αφορούν όλους, πολιτεία, φορείς και πολίτες και πως ο ίδιος «θα συνεχίσει να μάχεται για να εκριζωθούν αυτά τα εγκλήματα από την κοινωνία μας».«Η θέση μας είναι μόνο μία: δίπλα στη γυναίκα, απέναντι στη βία!» τονίζει ο πρωθυπουργός, διευκρινίζοντας πάντως πως χρησιμοποιεί τη λέξη «γυναικοκτονίες» για να προσδιορίσει ακριβέστερα το είδος αυτών των εγκλημάτων, και όχι για να τις ταξινομήσει νομικά, γιατί τότε θα διαχώριζε «την αξία της ανθρώπινης ζωής με μόνο κριτήριο το φύλο ή την ηλικία, υποτιμώντας άλλες, εξίσου απεχθείς πράξεις».Newsletter Η ιστορική στήλη του Βήματος στο inbox σου Γίνε μέλος του καθημερινού newsletter που αποκαλύπτει όσα συμβαίνουν στο πολιτικό παρασκήνιο και απόκτησε πρόσβαση σε αποκλειστικό περιεχόμενο.  ΕΓΓΡΑΦΗ    Έχω διαβάσει και αποδέχομαι τους  όρους της πολιτικής προστασίας δεδομένωνΟλόκληρο το άρθρο:Τους τελευταίους μήνες σκιάζουν, δυστυχώς, συχνές ειδήσεις ενδοοικογενειακής βίας και ωμών δολοφονιών γυναικών από τους συντρόφους τους. Πρόκειται για την πιο ανατριχιαστική εκδοχή της αντίληψης ότι ο άνδρας είναι, τάχα, και ιδιοκτήτης όποιας βρίσκεται δίπλα του. Για μία συμπεριφορά εξουσιαστικής επιβολής του πιο δυνατού στον πιο αδύναμο. Και, τις περισσότερες φορές, για την αιματηρή κορύφωση μιας χρόνιας σωματικής και ψυχικής κακοποίησης που έχει προηγηθεί στον οικογενειακό μικρόκοσμο ή στα υπόγεια των διαπροσωπικών σχέσεων.Κάθε γυναίκα, όμως, είναι η κόρη, η αδελφή, η φίλη μας. Κι ακόμη, η γειτόνισσα με την οποία ανταλλάσσουμε μία «καλημέρα». Ή η άγνωστη περαστική στον δρόμο μας. Ολες αυτές έχουν, πριν απ’ όλα, δικαίωμα στη ζωή. Οι γυναικοκτονίες, συνεπώς, μας αφορούν όλους. Πολιτεία, φορείς, πολίτες. Γι΄ αυτό και η θέση μας είναι μόνο μία: δίπλα στη γυναίκα, απέναντι στη βία! Ως πατέρας δύο κοριτσιών και σύζυγος, λοιπόν, πρώτος εγώ συμμερίζομαι την αγανάκτηση που προκαλούν αυτά τα εγκλήματα. Και ως πρωθυπουργός θα συνεχίσω να μάχομαι για να εκριζωθούν από την κοινωνία μας.Μπορεί η Ελλάδα να βρίσκεται πολύ κάτω απ’ τον ευρωπαϊκό μέσο όρο σε αυτόν τον δείκτη της φρίκης. Μπορεί, επίσης, να μην πρόκειται για μια νέα μορφή εγκλήματος, καθώς, άλλοτε, τα περιστατικά αυτά ονομάζονταν – κακώς – «εγκλήματα πάθους». Εξωραΐζαμε, έτσι, τον θύτη και τα κίνητρά του, κάνοντας αόρατο για δεύτερη φορά το θύμα. Ο όρος, επομένως, είναι κοινωνικά και πολιτικά χρήσιμος. Διότι καταδεικνύει με την έμφαση που απαιτούν οι σύγχρονοι καιροί ένα παλιό έγκλημα. Αλλά υπογραμμίζει με νέους όρους και μία διαχρονική αδικία απέναντι στις γυναίκες.Τα στοιχεία, ωστόσο, μαρτυρούν πως η απειλή πολιορκεί, πλέον, και τη δική μας χώρα: τα 10 τελευταία χρόνια είχαμε 10 γυναικοκτονίες ετησίως. Και μέσα στο 2022 θρηνούμε, ήδη, 7 επιβεβαιωμένα περιστατικά με γυναίκες – θύματα. Πρόκειται, λοιπόν, για πρόβλημα παγκόσμιο, διαρκές και διαταξικό. Που η πανδημία επέτεινε σε όλες τις χώρες. Και το οποίο απαιτεί μόνιμη στρατηγική. Διεθνή ανταλλαγή εμπειρίας. Και ενιαία κοινωνική απάντηση. Μακριά από εύκολα συνθήματα, επιπόλαιες προσεγγίσεις και ανέξοδες κομματικές πατρωνίες.Εξηγούμαι: χρησιμοποιώ τη λέξη «γυναικοκτονίες» για να προσδιορίσω ακριβέστερα το είδος αυτών των εγκλημάτων – και όχι, προφανώς, για να τις ταξινομήσω νομικά. Γιατί τότε θα διαχώριζα την αξία της ανθρώπινης ζωής με μόνο κριτήριο το φύλο ή την ηλικία, υποτιμώντας άλλες, εξίσου απεχθείς πράξεις. Οπως την εξόντωση ενός μικρού παιδιού ή τον φόνο ενός ανήμπορου γέροντα. Αλλωστε, το όνομα ενός αδικήματος ούτε το αποτρέπει ούτε το τιμωρεί. Πολύ περισσότερο, που ο Ποινικός Κώδικας τον οποίο αλλάξαμε και ψηφίσαμε προβλέπει, πλέον, ισόβια για τέτοια εγκλήματα.Αξίζει, συνεπώς, να μας απασχολήσουν κυρίως τα κίνητρα και το περιβάλλον μέσα στο οποίο δρομολογούνται οι γυναικοκτονίες. Αλλά με τρόπο νηφάλιο. Ωστε οι αρχές του Κράτους Δικαίου να μην υποτάσσονται στις εντυπώσεις της επικαιρότητας. Από την πλευρά της, η Πολιτεία δίνει τις πρώτες απαντήσεις της: τα 44 Συμβουλευτικά Κέντρα έχουν βοηθήσει έως τώρα 44.200 γυναίκες με προβλήματα στο σπίτι. Σχεδόν 4.000 γυναίκες και παιδιά φιλοξενήθηκαν σε 19 δομές που λειτουργούν σε ισάριθμες πόλεις. Και η «γραμμή SOS» 15900 παρέχει άμεση συμπαράσταση, όλο το 24ωρο.Ταυτόχρονα, ιδρύθηκαν 6 Γραφεία σε αστυνομικά τμήματα, με 90 εκπαιδευμένα στελέχη της ΕΛ.ΑΣ. και αποκλειστικό προσανατολισμό την ενδοοικογενειακή βία. Μόνο στο πρώτο 7μηνο του 2022, και ύστερα από σχετικές επιχειρήσεις, οδηγήθηκαν στη Δικαιοσύνη 5.141 δικογραφίες. Ενώ περισσότεροι από 1.200 αστυνομικοί πήραν μέρος σε ειδικά σεμινάρια για εγκλήματα αυτής της κατηγορίας. Με άλλα λόγια, τη φροντίδα των αθώων γυναικών συνοδεύει η τιμωρία των ένοχων ανδρών. Αλλά και στον τομέα αυτόν τα βήματα που απομένει να γίνουν είναι πολλά…Η ζωή αποδεικνύει, πάντως, ότι η καταστολή είναι η μία μόνο όψη της αντιμετώπισης της έμφυλης βίας. Χρειάζεται διαρκής δουλειά και σε πολλά επίπεδα. Γι’ αυτό και το ίδιο πνεύμα προστασίας της γυναίκας διαπερνά οριζόντια όλες τις επιλογές μας: από την καθιέρωσή της στην Εργασία, ώστε να κινηθεί αυτόνομα και στην Κοινωνία, μέχρι το Ολοήμερο Σχολείο ή τις Νταντάδες της Γειτονιάς, ώστε να διευκολυνθεί και στην καθημερινή ζωή της. Και από τις ρυθμίσεις που τη θωρακίζουν στο παρόν έως τα μαθήματα σεξουαλικής διαπαιδαγώγησης που ωριμάζουν τις νέες γενιές στο μέλλον.Απέναντι σε τέτοια φαινόμενα κανείς δεν αρνείται ότι κάθε κρατική δράση μοιάζει μικρή μπροστά στις ανάγκες που μεγεθύνονται. Θα πρέπει, όμως, και να αναγνωρίσει πως η οργανωμένη Πολιτεία είναι εδώ! Αφουγκράζεται, δρα και προσπαθεί! Οπως και κανείς δεν μπορεί να διεκδικεί το μονοπώλιο της ευαισθησίας, που προσωπικά διακρίνω σε όλες τις Ελληνίδες και όλους τους Ελληνες. Σε αυτήν απευθύνονται, άλλωστε, οι σκέψεις που καταθέτω. Προς προβληματισμό και συζήτηση. Οχι μόνο μεταξύ των πολιτικών δυνάμεων. Αλλά και μέσα σε κάθε οικογένεια, σε κάθε παρέα.Γιατί μία κοινωνία οφείλει να βλέπει κατάματα τα προβλήματά της ακόμη και αν πρέπει να στραφεί με τόλμη στον καθρέφτη της. Να συνειδητοποιεί ευθύνες, να κατανέμει ρόλους και να κρίνει αποτελέσματα. Αναλαμβάνοντας, ωστόσο, και η ίδια δράση στο μέτωπο της καθημερινότητας. Πώς; Σπάζοντας την ένοχη αδιαφορία και τη συνένοχη σιωπή. Καταγγέλλοντας την αδικία δίπλα μας. Απλώνοντας το χέρι σε όποια γυναίκα απειλείται. Και, βέβαια, διαπαιδαγωγώντας το περιβάλλον γύρω μας σε μία κουλτούρα ισότητας και δικαιωμάτων για όλους.Οσο για τα κόμματα, θεωρώ ότι πέρα από την ονοματοδοσία είναι αναγκαίο να τα απασχολήσει κυρίως η ουσία του προβλήματος. Στον δημόσιο διάλογο, λοιπόν, ας συμφωνήσουμε στον όρο «γυναικοκτονία», αφήνοντας τη Δικαιοσύνη να προσδιορίζει εκείνη το βάρος κάθε ανθρωποκτονίας. Και ας προσεγγίσουμε τις αιτίες της απειλής και τις συνθήκες που τη διαμορφώνουν. Θα ήταν γόνιμο να ακουστούν οι θέσεις όλων. Ομως ολοκληρωμένα και τεκμηριωμένα. Η κυβέρνηση κάνει ήδη πράξη τις δικές της. Μένει έτοιμη, ωστόσο, να υιοθετήσει κάθε άλλη πρόταση ευθύνης.",https://www.tovima.gr/wp-content/uploads/2022/10/01/gynaikoktonia-scaled.jpg,"«Η θέση μας είναι μόνο μία: δίπλα στη γυναίκα, απέναντι στη βία!» τονίζει ο πρωθυπουργός.",2022,10,1
https://www.tovima.gr/2022/09/13/society/xalkida-paraligo-nea-gynaikoktonia-pige-na-sfaksei-ti-syzygo-me-kouzinomaxairo/,Χαλκίδα: Παραλίγο νέα γυναικοκτονία – Πήγε να σφάξει τη σύζυγο με κουζινομάχαιρο,2022-09-13,23:08,Κοινωνία,Newsroom,Το ανδρόγυνο καβγάδισε και ο άνδρας πήρε ένα μαχαίρι από την κουζίνα και επιτέθηκε στην σύζυγο του,"Ένα σοβαρό περιστατικό ενδοοικογενειακής βίας συγκλονίζει τη Χαλκίδα. Ένας άνδρας παραλίγο να σφάξει τη γυναίκα του μέσα στο σπίτι.Το ρεπορτάζ του eviathema.gr αναφέρει ότι το συμβάν στη Χαλκίδα έγινε αντιληπτό από τα πεθερικά του δράστη. Ωστόσο, όταν επενέβησαν για να τον σταματήσουν, αυτός επιτέθηκε και σε εκείνους με το κουζινομάχαιρο, χωρίς ευτυχώς να τους τραυματίσει.Όλα έγιναν το βράδυ της Κυριακής, 11 του μήνα, στο σπίτι της οικογένειας στη Χαλκίδα. Το ανδρόγυνο καβγάδισε και ο άνδρας πήρε ένα μαχαίρι από την κουζίνα και επιτέθηκε στην σύζυγο του, τραυματίζοντας την ελαφρά στο χέρι.Η υπόθεση έχει φτάσει στις αρχές και αναμένονται εξελίξεις.«Φοβάμαι για τη ζωή μου»Γυναίκα της οποίας ο πρώην σύζυγος έχει καταδικαστεί 8 φορές για ενδοοικογενειακή βία, «έσπασε» την σιωπή της και ανέφερε ότι φοβάται για την ζωή της και μην γίνει «ακόμα μια γυναίκα που έχει δολοφονηθεί».Με καλυμμένα τα χαρακτηριστικά της μίλησε στην εκπομπή Live News και αναφέρεται στο γεγονός ότι ο πρώην σύζυγος μπορεί να έχει καταδικαστεί τόσες φορές, αλλά συνεχίζει να κυκλοφορεί ελεύθερος και να την χτυπάει.«Οι πράξεις του αυτές μου προκάλεσαν φόβο και τρόμο. Φοβάμαι για τη ζωή μου και επιθυμώ την ποινική του δίωξη και να σταματήσει αυτή η νοσηρή κατάσταση», είπε χαρακτηριστικά.Παράλληλα, πρόσθεσε ότι «από τότε που ήταν ο γιος μου τεσσάρων μηνών άρχισε να με χτυπάει, συνέχεια, συνέχεια, συνέχεια… Δεν σταματούσε και μπροστά στα παιδιά μου. Δύο φορές ο γιος μου μού έχει σώσει τη ζωή. Δύο φορές η αδερφή μου. Εγώ σήμερα ζω για τα παιδιά μου».«Θυμάμαι δύο φορές με έπιασε από τον λαιμό και με σήκωσε πάνω. Ο γιος μου φώναζε “μπαμπά, σε παρακαλώ άφησε τη μαμά”. Με άφησε. Δύο φορές έχω πάει στο νοσοκομείο. Φοβάμαι για τη ζωή μου. Φοβάμαι για τα παιδιά μου. Φοβάμαι. Φοβάμαι να μην είμαι μία άλλη γυναίκα που θα την σκοτώσει ο πρώην άνδρας της. Όπου πάω, πάω με φόβο», ανέφερε μεταξύ άλλων.",https://www.tovima.gr/wp-content/uploads/2022/09/13/20220325-TFS-domestic-violence-1.jpg,Το ανδρόγυνο καβγάδισε και ο άνδρας πήρε ένα μαχαίρι από την κουζίνα και επιτέθηκε στην σύζυγο του,2022,9,13
https://www.tovima.gr/2022/08/29/society/kypseli-nea-gynaikoktonia-36xronis-maxairothike-mexri-thanatou-apo-filo-tou-syzygou-tis/,Κυψέλη: Νέα γυναικοκτονία 36χρονης – Μαχαιρώθηκε μέχρι θανάτου από φίλο του συζύγου της,2022-08-29,08:15,Κοινωνία,Newsroom,"Σοκ προκαλεί το αποτρόπαιο έγκλημα που σημειώθηκε στην Κυψέλη την Κυριακή, με θύμα μία 36χρονη από το Μπαγκλαντές","Αγρια γυναικοκτονία έλαβε χώρα, το μεσημέρι της Κυριακής, στην Κυψέλη με θύμα μια γυναίκα από το Μπαγκλαντές, την οποία κατακρεούργησε με μαχαίρι ένας ομοεθνής της.Η άτυχη γυναίκα κατέβηκε από την πολυκατοικία στην οποία διέμενε στη συνοικία της Αθήνας κι εκεί φέρεται να είχε στήσει καρτέρι ο δράστης, ο οποίος τη σκότωσε καταμεσής του δρόμου.Ο φερόμενος ως δράστης, σύμφωνα με το OPEN, πέταξε το φονικό του όπλο σε παρακείμενο κάδο σκουπιδιών κι αποχώρησε από το σημείο.Οι κραυγές της γυναίκας σήκωσαν τη γειτονιά και υπήρξαν αυτόπτες μάρτυρες που είδαν το άγριο έγκλημα να διαδραματίζεται μπροστά στα μάτια τους.Συνελήφθη ο δράστηςΥστερα από τις περιγραφές των αυτοπτών μαρτύρων, η Αστυνομία συνέλαβε τον δράστη, ο οποίος υποστήριξε ότι είχε οικονομικές διαφορές με τον σύζυγο της άγρια δολοφονημένης γυναίκας, με τον σύζυγο να υποστηρίζει, ωστόσο, ότι δεν υπήρχε καμία διένεξη με τον φερόμενο ως δολοφόνο της άτυχης γυναίκας.Αξίζει να σημειωθεί πως την ημέρα της δολοφονίας, το θύμα μαζί με τον άνδρα της κάλεσαν τον Μπαγκλαντεσιανό δράστη στο σπίτι τους για να του ανακοινώσει ότι τελικά δεν θα εγκαταλείψει τον σύζυγό της για να ζήσει μαζί του.Ο δράστης, αποφασισμένος να πάρει εκδίκηση για τα χρήματα που είχε χάσει τα δύο τελευταία χρόνια, άρχισε να τη μαχαιρώνει όταν βγήκαν από το σπίτι και συνεχίστηκε ο διαπληκτισμός.Προανάκριση για τη δολοφονία της 36χρονης διενεργεί η Υποδιεύθυνση Ασφαλείας.",https://www.tovima.gr/wp-content/uploads/2022/08/29/1-381.jpg,"Σοκ προκαλεί το αποτρόπαιο έγκλημα που σημειώθηκε στην Κυψέλη την Κυριακή, με θύμα μία 36χρονη από το Μπαγκλαντές",2022,8,29
https://www.tovima.gr/2022/08/29/society/kypseli-ti-kryvetai-piso-apo-ti-gynaikoktonia-oi-sxeseis-kai-ta-daneika-pou-isxyrizetai-o-drastis/,Κυψέλη: Τι κρύβεται πίσω από τη γυναικοκτονία – Οι σχέσεις και τα… δανεικά που ισχυρίζεται ο δράστης,2022-08-29,14:23,Κοινωνία,Newsroom,Ο δράστης όπως όλα δείχνουν είναι φίλος του συζύγου του θύματος ενώ εντοπίστηκε και συνελήφθηκε άμεσα από τις αρχές.,"Σοκ έχει προκαλέσει η δολοφονία ακόμα μιας γυναίκας στην καρδιά της Αθήνας, ανεβάζοντας τον αριθμό των γυναικοκτονιών για το 2022 στις εννέα.Ήταν μέρα μεσημέρι, έξω από το σπίτι της στην Κυψέλη, όταν η 36χρονη έπεσε νεκρή από πολλαπλές μαχαιριές που δέχτηκε από άντρα τον οποίο γνώριζε.Η γυναίκα βρέθηκε μαχαιρωμένη την Κυριακή στις 15:00 στην οδό Τενέδου και άφησε την τελευταία της πνοή λίγες ώρες αφότου μεταφέρθηκε στο νοσοκομείο.Ο δράστης όπως όλα δείχνουν είναι φίλος του συζύγου του θύματος ενώ εντοπίστηκε και συνελήφθηκε άμεσα από τις αρχές.Τι υποστηρίζει ο δράστηςΣύμφωνα με τον 40χρονο δράστη από το Μπαγκλαντές, δράστης και θύμα δούλευαν μαζί στην ίδια επιχείρηση και όπως είπε στους αστυνομικούς ο δράστης το τελευταίο χρονικό διάστημα διατηρούσαν ερωτική σχέση.Οι πληροφορίες αναφέρουν οτι ο σύζυγος του θύματος ήταν άνεργος και τον συντηρούσε η γυναίκα του η οποία δανειζόταν χρήματα απο τον δολοφόνο και εραστή της.Άλλες πληροφορίες αναφέρουν ότι ο δράσης ισχυρίστηκε ότι εδώ και δύο χρόνια το θύμα του υποσχόταν ότι θα εγκαταλείψει τον άνδρα της για να ζήσει μαζί του.Μάλιστα, όπως υποστήριξε, το τελευταίο διάστημα, του ζητούσε ως αντάλλαγμα για αυτό χρήματα, αρπάζοντάς του 20.000 ευρώ.Την ημέρα της δολοφονίας, η ίδια μαζί με τον άνδρα της κάλεσαν τον Μπαγκλαντεσιανό δράστη στο σπίτι τους για να του ανακοινώσει ότι τελικά δεν θα εγκαταλείψει τον σύζυγό της για να τον ακολουθήσει.Ο δράστης, αποφασισμένος να πάρει εκδίκηση για τα χρήματα που είχε χάσει τα δύο τελευταία χρόνια, άρχισε να τη μαχαιρώνει όταν βγήκαν από το σπίτι και συνεχίστηκε ο διαπληκτισμός.Στη συνέχεια το πέταξε σε εναν κάδο και εξαφανίστηκε. Οι αστυνομικοί της Υποδιεύθυνσης Ασφάλειας Αθηνών εντόπισαν το μαχαίρι, πήγαν στο κατάστημα της Ομόνοιας και κατάφεραν να σκιαγραφήσουν το προφίλ του δράστη και λίγη ώρα αργότερα να του περάσουν χειροπέδες.",https://www.tovima.gr/wp-content/uploads/2022/08/29/ginaikokotonies-768x512.jpg,Ο δράστης όπως όλα δείχνουν είναι φίλος του συζύγου του θύματος ενώ εντοπίστηκε και συνελήφθηκε άμεσα από τις αρχές.,2022,8,29
https://www.tovima.gr/2022/08/29/society/gynaikoktonia-kypseli-ayti-einai-i-36xroni-pou-dolofonithike-den-metanionei-o-drastis/,Γυναικοκτονία – Κυψέλη: Αυτή είναι η 36χρονη που δολοφονήθηκε – Δεν μετανιώνει ο δράστης…,2022-08-29,20:25,Κοινωνία,Newsroom,Το χρονικό της γυναικοκτονίας,"Ακόμα μια φρικτή γυναικοκτονία συγκλονίζει την Ελλάδα. Όλα συνέβησαν στο πεζοδρόμιο της εισόδου της οδού Τενέδου στην Κυψέλη, όταν ένας 37χρονος κατακρεούργησε την 36χρονη ερωμένη του, έξω από το σπίτι που έμενε με τον σύζυγό της.Το θέαμα που αντίκρισαν οι αστυνομικοί ήταν σοκαριστικό. Ο 40χρονος την είχε μαχαιρώσει στην κοιλιά, στο μάγουλο και της είχε κόψει σχεδόν το δεξί της χέρι.Διαβάστε επίσης: Δίωξη για ανθρωποκτονία από πρόθεση σε ήρεμη ψυχική κατάσταση στον 37χρονοΛίγες ώρες μετά την γυναικοκτονία, το MEGA έδωσε στη δημοσιότητα φωτογραφία της άτυχης γυναίκας μαζί με τον σύζυγό της.Δείτε την φωτογραφίαΔεν μετανιώνειΣύμφωνα με τα όσα ισχυρίζεται ο 40χρονος, τα τελευταία δύο χρόνια διατηρούσε ερωτική σχέση με την 36χρονη η οποία δανειζόταν από αυτόν μεγάλα χρηματικά ποσά, προκειμένου να βοηθά και τον σύζυγό της που ήταν άνεργος.Όταν του ζήτησε να χωρίσουν, εκείνος πήγε έξω από το σπίτι, της ζήτησε για μία ακόμη φορά τα χρήματα. Εκείνη δεν τα είχε και την μαχαίρωσε…«Ναι, εγώ τη σκότωσα. Μου χρωστούσε 20.000 ευρώ. Με κορόιδευε και δεν σκόπευε να μου τα δώσει πίσω. Δε μετανιώνω για αυτό που έκανα» δήλωσε ο 40χρονος κατηγορούμενος.Είχε προσχεδιάσει τη δολοφονίαΣύμφωνα με τις πληροφορίες του MEGA, ο δράστης είχε αγοράσει το μαχαίρι από την Ομόνοια και ήταν αποφασισμένος να σκοτώσει την 36χρονη.Μόλις το ασθενοφόρο παρέλαβε την 36χρονη για να την μεταφέρει στο νοσοκομείο, οι αστυνομικοί απέκλεισαν την περιοχή και άρχισαν τις έρευνες. Λίγα λεπτά μετά, βρήκαν σε κάδο το μαχαίρι με το οποίο ο 40χρονος ομολόγησε ότι την μαχαίρωσε.Ο σύζυγος της 36χρονης φέρεται να γνώριζε ότι η γυναίκα του είχε ραντεβού με τον 40χρονο και όταν οι αστυνομικοί τον ενημέρωσαν για το τι είχε συμβεί, εκείνος τους έδωσε τα στοιχεία του καθ’ ομολογίαν δράστη.Λεπτά μετά, ο 40χρονος εντοπίστηκε στην οδό Θήρας, λίγα μέτρα από το αστυνομικό τμήμα της Κυψέλης και συνελήφθη.Η αγριότητα με την οποία επιτέθηκε ο 40χρονος στην ερωμένη του ήταν τέτοια, που η γυναίκα δεν πρόλαβε να αντιδράσει. Έπεσε αιμόφυρτη στο έδαφος και παρ’ ότι μεταφέρθηκε άμεσα στο νοσοκομείο Ερυθρός Σταυρός, λίγες ώρες μετά κατέληξε.",https://www.tovima.gr/wp-content/uploads/2022/08/29/KIPSELI.jpg,Το χρονικό της γυναικοκτονίας,2022,8,29
https://www.tovima.gr/2022/08/04/society/gynaikoktonia-sto-rethymno-sti-fylaki-o-60xronos-pou-maxairose-me-mania-ti-syzygo-tou/,Γυναικοκτονία στο Ρέθυμνο: Στη φυλακή ο 60χρονος που μαχαίρωσε με μανία τη σύζυγό του,2022-08-04,14:10,Κοινωνία,Newsroom,Περισσότερα σε λίγο…,"Τον δρόμο για τη φυλακή παίρνει ο 60χρονος δράστης του άγριου φονικού με θύμα την 56 Γεωργία, που σημειώθηκε την περασμένη Κυριακή στο Ρέθυμνο στην Κρήτη.Όπως μεταδίδει η τοπική ιστοσελίδα cretapost, ο 60χρονος έφθασε και σήμερα στα Δικαστήρια παρουσία ισχυρής αστυνομικής δύναμης και φορώντας αλεξίσφαιρο γιλέκο.Ισχυρίστηκε ότι… το θύμα του πέταξε πιάτοΣτην απολογία του ο 60χρονος ισχυρίστηκε ότι και την πρώτη φορά δηλαδή ότι η 56χρονη του επιτέθηκε πρώτη φραστικά και μάλιστα του πέταξε ένα πιάτο…Στη συνέχεια ισχυρίστηκε ότι… θόλωσε και έγινε το κακό. «Θόλωσα. Δεν ξέρω τι έκανα» φέρεται να είπε συγκεκριμένα. Μάλιστα όπως είπε μετά το γάμο του παιδιού τους εκείνη έφυγε από το σπίτι και επέστρεψε μετά από 16 ημέρες.Μετά την απολογία του κρίθηκε προφυλακιστέος με την σύμφωνη γνώμη ανακριτή και εισαγγελέα και θα οδηγηθεί στις φυλακές Αγυιάς. Τρία φονικά τραύματα δέχθηκε το θύμα στο λαιμόΣύμφωνα πληροφορίες του cretapost, από τα στοιχεία που προκύπτουν από την νεκροψία νεκροτομή, ο θάνατος της άτυχης γυναίκας επήλθε από τρεις μαχαιριές που δέχθηκε στο λαιμό.Η γυναίκα φέρει επίσης τραύματα στα άκρα, στην προσπάθεια της να προστατευθεί καθώς και μαχαιριές στην πλάτη.Η τοπική κοινωνία του Ρεθύμνου παραμένει μουδιασμένη από την νέα γυναικοκτονία που σημειώθηκε την Κυριακή με θύμα την 56χρονη Γεωργία. Σύμφωνα με πληροφορίες του cretapost,  λίγες ημέρες πριν, δράστης και θύμα είχαν παντρέψει το ένα από τα τρία παιδιά τους.Όπως αναφέρουν οι μαρτυρίες των γειτόνων του ζευγαριού, ποτέ δεν είχαν δώσει κανένα δικαίωμα και τόσο η 56χρονη Γεωργία όσο και ο 60χρονος σύζυγός της ήταν χαμογελαστοί και αγαπητοί από όλους.Η ζήλεια και η πρόθεση διαζυγίουΤα πράγματα φαίνεται όμως να ξέφυγαν τα τελευταία 24ωρα πριν το φονικό όταν η 56χρονη αποφάσισε να ζητήσει διαζύγιο από τον σύζυγό της εξαιτίας του ότι την ζήλευε.Τότε ξεκίνησε ένας τεράστιος καυγάς με τον 60χρονο να παίρνει ένα μαχαίρι και να κόβει τον λαιμό της 56χρονης. Το τηλεφώνημα στον γιο του και η παράδοσή τουΜετά την δολοφονία ο 60χρονος έφυγε από το σπίτι. Ο ίδιος πήρε τηλέφωνο τον γιο του και του ανέφερε ότι σκότωσε την μητέρα του.Ο 31χρονος γιος πήγε στο σπίτι και είδε την μητέρα του ξαπλωμένη μπρούμυτα στο πάτωμα μέσα σε μία λίμνη αίματος. Αμέσως ειδοποίησε την αστυνομία λέγοντας πως «ο πατέρας μου σκότωσε τη μητέρα μου».Οι αρχές έσπευσαν στο σημείο και ξεκίνησαν τις έρευνες ενώ παράλληλα εξαπέλυσαν ανθρωποκυνηγητό για τον εντοπισμό του 60χρονου.Ο συζυγοκτόνος, λίγη ώρα αργότερα, πήγε στην υποδιεύθυνση ασφαλείας Ρεθύμνου και παραδόθηκε στις αρχές.Μάλιστα, ο ίδιος εμφανίστηκε μετανιωμένος λέγοντας πως «την αγαπούσα πολύ αλλά θόλωσα και τη σκότωσα».",https://www.tovima.gr/wp-content/uploads/2022/08/04/ρεθ-1024x696.jpg,Περισσότερα σε λίγο…,2022,8,4
https://www.tovima.gr/2022/08/01/society/zakynthos-nea-gynaikoktonia-ksylokopise-ti-syzygo-tou-kai-ti-maxairose-mexri-thanatou/,Ζάκυνθος: Νέα γυναικοκτονία – Ξυλοκόπησε τη σύζυγό του και τη μαχαίρωσε μέχρι θανάτου,2022-08-01,09:40,Κοινωνία,Newsroom,Πρόκειται για την δεύτερη γυναικοκτονία στην Ελλάδα μέσα σε λίγες ώρες…,"Μια νέα γυναικοκτονία, η δεύτερη μέσα σε λίγες ώρες σημειώθηκε στην Ελλάδα. Ενώ ακόμα το πανελλήνιο παρακολουθεί σοκαρισμένο τις εξελίξεις γύρω από την δολοφονία της 56χρονης στην Κρήτη, μια ακόμα υπόθεση έρχεται στο φως της δημοσιότητας.Συγκεκριμένα, σύμφωνα με την ΕΡΤ, ένας άνδρας 51 ετών, αλβανικής καταγωγής, αναζητείται από την Αστυνομία, καθώς χθες Κυριακή, μετά τα μεσάνυχτα, μαχαίρωσε την 40 ετών σύζυγό του, η οποία και εξέπνευσε στο νοσοκομείο Ζακύνθου.Σύμφωνα με τις πρώτες πληροφορίες ο δράστης, μετά από καβγά, ξυλοκόπησε άγρια τη σύζυγό του, ενώ κατόπιν της κατάφερε πολλαπλά χτυπήματα με μαχαίρι στον θώρακα και στον λαιμό.Η άτυχη γυναίκα εξέπνευσε λίγη ώρα μετά στο νοσοκομείο.Το ζευγάρι έχει τρία παιδιά, τα δύο ανήλικα, με το ενήλικο αγόρι να βρίσκεται εκτός Ζακύνθου.Η Αστυνομική Διεύθυνση Ζακύνθου έχει εξαπολύσει ανθρωποκυνηγητό για τη σύλληψη του δράστη.Φρίκη στην Κρήτη: Του ζήτησε να χωρίσουν και την έσφαξεΤην ίδια στιγμή, στον εισαγγελέα αναμένεται να οδηγηθεί σήμερα ο 60χρονος, ο οποίος ομολόγησε ότι σκότωσε την 56χρονη σύζυγό του στο Άνω Μαλάκι στα ορεινά του Δήμου Ρεθύμνου.Η νέα γυναικοκτονία προκαλεί οργή, με τον καθ΄ομολογίαν δράστη να ισχυρίζεται ότι «θόλωσε» και έτσι τη μαχαίρωσε μέχρι θανάτου. Υπενθυμίζεται ότι το άγριο φονικό έγινε το πρωί της Κυριακής, και αφού είχε προηγηθεί καυγάς στη διάρκεια του οποίου η 56χρονη ζήτησε από τον 60χρονο να χωρίσουν.Η άτυχη γυναίκα βρέθηκε πεσμένη μπρούμυτα σε μια λίμνη αίματος στην κουζίνα του σπιτιού της. Σύμφωνα με τα όσα έχουν γίνει γνωστά, ο 60χρονος τηλεφώνησε στον 31χρονο γιο του που εκείνη την στιγμή έλειπε από το σπίτι και του είπε ότι είχε κάνει το φριχτό έγκλημα.«Πήγαινε στο σπίτι. Σκότωσα τη μητέρα σου»Ο 31χρονος πήγε αμέσως στο σπίτι των γονιών του και εκεί αντίκρυσε τη μητέρα του νεκρή. Τότε ειδοποίησε την αστυνομία.«Ελάτε γρήγορα. Ο πατέρας μου σκότωσε τη μητέρα μου».Μετά την άγρια δολοφονία, οι Αρχές εξαπέλυσαν ανθρωποκυνηγητό για τον εντοπισμό του 60χρονου. Ο γυναικοκτόνος αποφάσισε να παραδοθεί και εμφανίστηκε λίγη ώρα αργότερα στην Αστυνομική Διεύθυνση Ρεθύμνου όπου ομολόγησε την πράξη του και υπέδειξε το σημείο στο οποίο βρισκόταν το μαχαίρι με το οποίο σκότωσε τη σύζυγό του.",https://www.tovima.gr/wp-content/uploads/2022/08/01/gynaikoktonia_kakopoiisi.jpg,Πρόκειται για την δεύτερη γυναικοκτονία στην Ελλάδα μέσα σε λίγες ώρες…,2022,8,1
https://www.tovima.gr/2022/07/31/society/sok-apo-nea-gynaikoktonia-stin-kriti-maxairose-mexri-thanatou-ti-syzygo-tou/,Σοκ από νέα γυναικοκτονία στην Κρήτη – Μαχαίρωσε μέχρι θανάτου τη σύζυγό του,2022-07-31,13:30,Κοινωνία,Newsroom,"Σύμφωνα με τις ίδιες πληροφορίες την αστυνομία ενημέρωσε ο γιος τους, ο οποίος αντίκρισε τη μητέρα του μέσα σε μία λίμνη αίματος","Συγκλονίζει η νέα γυναικοκτονία που σημειώθηκε στην Κρήτη.Σύμφωνα με τις πρώτες πληροφορίες  ένας άνδρας μαχαίρωσε μέχρι θανάτου τη σύζυγό του σε χωριό της ενδοχώρας του Ρεθύμνου.Στο σημείο έσπευσε άμεσα η αστυνομία, το ΕΚΑΒ και ο ιατροδικαστής.Διαβάστε επίσης: Ιστορική απόφαση: Η Κύπρος θέσπισε το αδίκημα της γυναικοκτονίαςΌπως έγινε γνωστό, το θύμα ήταν περίπου 56 ετών ενώ ο σύζυγός της με την μαχαίρωσε 62.Σοκάρουν τα πρώτα στοιχείαΌπως αναφέρει το ekriti, το φρικτό έγκλημα έγινε στο σπίτι του ζευγαριού στο χωριό Άνω Μαλάκι Ρεθύμνου.Σύμφωνα με τις ίδιες πληροφορίες την αστυνομία ενημέρωσε ο γιος τους, ο οποίος αντίκρισε τη μητέρα του μέσα σε μία λίμνη αίματος.Οι λόγοι για τους οποίους ο 60χρονος οδηγήθηκε στην αποτρόπαια πράξη ήταν, σύμφωνα με πληροφορίες, ότι το θύμα του ζήτησε να χωρίσουν.Το περιστατικό σημειώθηκε περίπου στις 10:30 το πρωί της Κυριακής 31 Ιουλίου, όταν o 62χρονος σύζυγος, μετά από καβγά που προηγήθηκε, μαχαίρωσε μέχρι θανάτου την γυναίκα του, ηλικίας 56 ετών, σε χωριό της ενδοχώρας του Ρεθύμνου.Η οικογένεια έχει τέσσερα παιδιά, ενώ πληροφορίες αναφέρουν πως την νεκρή μητέρα του εντόπισε ο μεγαλύτερος γιος της οικογένειας, ο οποίος ειδοποίησε ΕΚΑΒ και αστυνομία.Ο πατέρας και φερόμενος ως δράστης, συνελήφθη και επέδειξε στις Αρχές που άφησε το μαχαίρι.",https://www.tovima.gr/wp-content/uploads/2022/07/31/pb-4.jpg,"Σύμφωνα με τις ίδιες πληροφορίες την αστυνομία ενημέρωσε ο γιος τους, ο οποίος αντίκρισε τη μητέρα του μέσα σε μία λίμνη αίματος",2022,7,31
https://www.tovima.gr/2022/07/08/society/istoriki-apofasi-i-kypros-thespise-to-adikima-tis-gynaikoktonias/,Ιστορική απόφαση: Η Κύπρος θέσπισε το αδίκημα της γυναικοκτονίας,2022-07-08,12:26,Κοινωνία,Newsroom,"Με 38 ψήφους υπέρ και 4 εναντίον, το σώμα ψήφισε σε νόμο την θέσπιση του ιδιώνυμου αδικήματος της γυναικοκτονίας.","Το αδίκημα της γυναικοκτονίας θέσπισε η Βουλή της Κυπριακής Δημοκρατίας.Με 38 ψήφους υπέρ και 4 εναντίον, το σώμα ψήφισε σε νόμο την θέσπιση του ιδιώνυμου αδικήματος της γυναικοκτονίας, το οποίο επισύρει την ποινή της φυλάκισης διά βίου.Η Πρόεδρος της Βουλής Αννίτα Δημητρίου, η οποία κατέθεσε τον περί της Πρόληψης και της Καταπολέμησης της Βίας κατά των Γυναικών και της Ενδοοικογενειακής Βίας και περί Συναφών Θεμάτων (Τροποποιητικός) (Αρ. 2) Νόμος του 2022) και τον Ο περί Ποινικού Κώδικα (Τροποποιητικός) (Αρ. 5) Νόμος του 2021, είπε ότι δεν αγγίζουμε τον ποινικό κώδικα, αλλά μετά που ακούσαμε όλους τους στοχασμούς και τις συμβουλές αρμοδίων αποφασίστηκε η τροποποίηση του Νόμου για την Βία κατά των Γυναικών, που είναι η Σύμβαση της Κωνσταντινούπολης, με τη συμπερίληψη ενός ιδιώνυμου αδικήματος που είναι η γυναικοκτονία και με αυτό τον τρόπο «ο νομοθέτης να προσδώσει ορατότητα σε μια κοινωνική ανησυχητική πραγματικότητα».Παραθέτοντας τα στοιχεία είπε ότι οι γυναικοκτονίες ήταν 9 το 2019, 5 το 2020, 1 το 2022 «και η χρονιά δεν έχει κλείσει ακόμα». «Κάθε αριθμός αντιστοιχεί σε μια γυναίκα» είπε, σημειώνοντας την έμφυλη διάσταση της βίας αυτής. «Όλες έχασαν τη ζωή τους επειδή ήταν γυναίκες, από άνδρες που εμπιστεύτηκαν, που ασκούσαν εξουσία πάνω τους» συνέχισε.Σκοπός του νόμου είναι η τροποποίηση του περί της Πρόληψης και της Καταπολέμησης της Βίας κατά των ΓυναικώνΣύμφωνα με την Έκθεση της Κοινοβουλευτικής Επιτροπής Νομικών, σκοπός του νόμου είναι η τροποποίηση του περί της Πρόληψης και της Καταπολέμησης της Βίας κατά των Γυναικών και της Ενδοοικογενειακής Βίας και περί Συναφών Θεμάτων Νόμου [Αρ. Ν. 115(Ι) του 2021] με τον οποίο έχει τεθεί σε ισχύ ειδικό νομοθετικό πλαίσιο για σκοπούς καλύτερης εφαρμογής των διατάξεων της κυρωθείσας διά νόμου Σύμβασης του Συμβουλίου της Ευρώπης για την Πρόληψη και Καταπολέμηση της Βίας κατά των Γυναικών και της Ενδοοικογενειακής Βίας (εφεξής «Σύμβαση της Κωνσταντινούπολης»), ώστε να θεσπισθεί το ιδιώνυμο αδίκημα της γυναικοκτονίας, το οποίο να επισύρει την ποινή της φυλάκισης διά βίου.Τι λένε τα κόμματαΗ Ρίτα Σούπερμαν, Βουλευτής ΔΗΣΥ, είπε ότι το κίνητρο είναι αναπόσπαστο στοιχείο στην επιμέτρηση ποινής. Δεν αφορά φεμινισμό αλλά σε ανθρώπινα δικαιώματα, πρόσθεσε. Ο χαρακτηρισμός της γυναικοκτονίας είπε, συνιστά πράξη αντίστασης μιας κοινωνικής πραγματικότητας και σημείωσε ότι ειδικά τώρα μας νοιάζει περισσότερο γιατί έχουν αυξηθεί παγκοσμίως οι γυναικοκτονίες επί πανδημίας.Ο Βουλευτής του ΑΚΕΛ Αντρέας Πασιουρτίδης εξέφρασε κάποιους προβληματισμούς νομικής φύσης και γκρίζα σημεία όπως είπε, αλλά ανέφερε ότι ίσως οι προτάσεις νόμου να είναι ένα όπλο στην φαρέτρα μας σημειώνοντας ότι οτιδήποτε κάνουμε προς την κατεύθυνση της ευαισθητοποίησης είναι σημαντικό.Η Βουλευτής ΔΗΚΟ Χριστιάνα Ερωτοκρίτου είπε ότι η βία εναντίον των γυναικών που κατά κανόνα είναι ενδοοικογενεική και σεξουαλική, είναι μια μορφή διάκρισης. Χαρακτήρισε πολύ σωστή την πρόταση νόμου και ανέφερε ότι συζητούμε τον επιβαρυντικό παράγοντα που λαμβάνεται υπόψη από το δικαστήριο στην επιβολή της ποινής.Ο Χρύσης Παντελίδης, Βουλευτής του ΔΗΚΟ είπε ότι η βία κατά των γυναικών δεν πρέπει να είναι πρόβλημα μόνο των γυναικών αλλά και των ανθρώπων ολόκληρης της κοινωνίας. Η σημερινή νομοθέτηση, ανέφερε, είναι ένα ακόμη βήμα για να αναγνωρίσουμε όλοι το μέγεθος του προβλήματος έτσι ώστε να στηρίξουμε τα θύματα που τόλμησαν και τολμούν να μιλήσουν να ενθαρρύνουμε τα θύματα που δεν έχουν μιλήσει ακόμα και να εξαλείψουμε το φαινόμενο αυτό.Ο Βουλευτής του ΕΛΑΜ Σωτήρης Ιωάννου είπε ότι το ΕΛΑΜ υπερασπίζεται την ισότητα των φύλων και το έχει αποδείξει και με προτάσεις νόμου όπως η απαγόρευση της ισλαμικής μαντίλας που συμβολίζει την υποταγή των γυναικών. Ο φόνος επισύρει την μέγιστη ποινή άρα πέραν από κάτι συμβολικό δεν θεωρούμε ότι θα επιλύσει τα κοινωνικά προβλήματα που αντιμετωπίζει η Κύπρος, είπε.Ο Βουλευτής της ΔΗΠΑ Αλέκκος Τρυφωνίδης είπε ότι μετά την πανδημία υπήρξε μια ραγδαία αύξηση ανά τον κόσμο χωρίς η Κύπρος να αποτελέσει εξαίρεση. Γυναικοκτονία είναι αποτέλεσμα άνισης σχέσης εξουσίας μεταξύ γυναικών και ανδρών και ακραία έκφραση βίας που αντιμετωπίζουν οι γυναίκες προερχόμενη από το στενό τους οικογενειακό περιβάλλον, είπε.Η Βουλευτής των Οικολόγων Αλεξάνδρα Ατταλίδου είπε ότι η γυναικοκτονία είναι ανθρωποκτονία γυναικών από πρόθεση επειδή είναι γυναίκες και αποτελεί την πιο βίαιη εκδήλωση έμφυλης διάκρισης και ανισότητας.Ο ανεξάρτητος Βουλευτής Ανδρέας Θεμιστοκλέους είπε ότι γυναίκες και άνδρες και δολοφονούν και δολοφονούνται και ότι η ανθρωποκτονία είναι ο όρος που καλύπτει πλήρως και τα θύματα και τους θύτες. Είπε ακόμη ότι τα περισσότερα θύματα στον τομέα των ανθρωποκτονιών είναι άνδρες την τελευταία δεκαετία. «Οι νόμοι μας λένε ότι φόνος εκ προθέσεως η τιμωρία είναι τα ισόβια. Άρα τί συζητούμε τώρα;», διερωτήθηκε.",https://www.tovima.gr/wp-content/uploads/2022/07/08/ginaikokotonies.jpg,"Με 38 ψήφους υπέρ και 4 εναντίον, το σώμα ψήφισε σε νόμο την θέσπιση του ιδιώνυμου αδικήματος της γυναικοκτονίας.",2022,7,8
https://www.tovima.gr/2022/06/29/society/gynaikoktonia-sto-koukaki-olokliro-to-ypomnima-tou-drasti-arxisa-na-trelainomai/,Γυναικοκτονία στο Κουκάκι: Ολόκληρο το υπόμνημα του δράστη – «Άρχισα να τρελαίνομαι»,2022-06-29,20:30,Κοινωνία,Newsroom,Ο δράστης της γυναικοκτονίας στο Κουκάκι περιγράφει στο υπόμνημά του πώς έφτασε στη δολοφονία της 46χρονης.,"Το πώς έφτασε να δολοφονήσει τη 46χρονη στο Κουκάκι περιέγραψε στο υπόμνημά του ο 55χρονος δράστης της γυναικοκτονίας. Μάλιστα, ο γυναικοκτόνος ζήτησε συγνώμη, αλλά στη συνέχεια ούτε λίγο ούτε πολύ παρουσιάζει ως υπεύθυνη για ό, τι συνέβη τη 46χρονη.«Κατ’ αρχάς, να ζητήσω εκ νέου συγγνώμη για το κακό που προξένησαν στη σύζυγό μου, στα παιδιά μου και στην οικογένειά της. Είμαι συντετριμμένος, καταρρακωμένος ψυχολογικά και συναισθηματικά που αφαίρεσα τη ζωή της μοναδικής γυναίκας που αγάπησα και μακάρι να μπορούσα να γυρίσω το χρόνο πίσω. Με τη σύζυγό μου ήμασταν 28 χρόνια παντρεμένοι και αποκτήσαμε δύο τέκνα» αναφέρει στο υπόμνημά του ο 55χρονος.Στη συνέχεια προσθέτει: «Από τα πρώτα χρόνια της έγγαμης συμβίωσης μας είχαμε προβλήματα και μαλώναμε συχνά. Ποτέ όμως δεν είχα βιαιοπραγήσει σε βάρος της πολλώ μάλλον σε βάρος των τέκνων μας…».Τι συνέβη το 2011«Πάντα την συγχωρούσα γιατί πραγματικά την αγαπούσα και το μόνο που έκανα ήταν να εργάζομαι σκληρά προκειμένου να προσφέρω όσο περισσότερα μπορούσα στην οικογένειά μου και να μη λείψει τίποτα τόσο σε αυτήν όσο και στα παιδιά μας. Το έτος 2011 η σύζυγος μου, μου ζήτησε να μείνουμε για λίγο χωριστά για να επαναπροσδιορίσουμε τη σχέση μας όπερ και εγένετο και μετακόμισα σε μισθωμένη οικία για ένα χρόνο ενώ αυτή παρέμεινε με τα τέκνα μας στην οικία μας (διαμέρισμα ιδιοκτησίας μου) στην οδό Ματρόζου. Όταν δε καλυτέρεψαν οι σχέσεις μας επέστρεψε στην οικία μας και μείναμε όλοι μαζί. Τα χρόνια που μεσολάβησαν είχαμε κάποιους καυγάδες και τσακωμούς όπως όλα τα ζευγάρια πότε όμως δεν βιαιοπράγησα σε βάρος της», γράφει στο υπόμνημά του ο γυναικοκτόνος.«Έντονη λεκτική διένεξη»Ο ίδιος τονίζει ότι το 2019 είχε με το θύμα «έντονη λεκτική διένεξη» με αποτέλεσμα, όπως λέει, να φύγει από την οικογενειακή εστία σε ακίνητο ιδιοκτησίας του στο Κουκάκι, επί της οδού Δημητρακοπούλου.Πιο συγκεκριμένα αναφέρει: «Συγκεκριμένα είχα δει κάποια μηνύματα στο κινητό της και είχα καταλάβει ότι σχεδιάζει να ταξιδέψει με έναν άγνωστο σε εμέ άντρα. Την παρακάλεσα να μην το κάνει αυτό στο γάμο μας, ότι την αγαπούσα και δεν ήθελα να ταξιδέψει. Αυτή ωστόσο παρά τις εκκλήσεις μου πραγματοποίησε το ταξίδι και όταν επέστρεψε διαπληκτιστήκαμε λεκτικά και έφυγα από την οικία μας, ως ανώτερο ανέφερα. Καθ’ ον χρόνο διέμενα στην Δημητρακοπούλου οι σχέσεις μου με τη σύζυγό μου δεν είχαν εντάσεις και φρόντισα να καλύπτω όχι μόνο τα πάγια έξοδα της οικίας αλλά και όλα τα έξοδα και ανάγκες τόσο αυτής όσο και των τέκνων μας όπως άλλωστε πρώτα όλα αυτά τα χρόνια…».«Δεν ήθελε να τα ξαναβρούμε»«Δεν ήθελε να τα ξαναβρούμε και όταν την ρωτούσα γιατί μου απαντούσε να μη με ενδιαφέρει τι κάνει στη ζωή της και ότι δεν ήθελε να επιστρέψει στην οικία μας» αναφέρει στο υπόμνημά του.Στη συνέχεια προσθέτει: «Τον μήνα Μάιο του τρέχοντος έτους η σύζυγος μου με ενημέρωσε ότι θέλει διαζύγιο για να φτιάξει τη ζωή της. Αμέσως έπλασα στο μυαλό μου την εικόνα πως μέσα στο σπίτι μου, που με τόσο κόπο και μόχθο μια ζωής έχτισα, διαμένουν τα τέκνα μου και η σύζυγος μου με ένα νέο σύζυγό και εγώ να είμαι απομονωμένος. Έτσι πήρα την πρωτοβουλία να επιστρέψω στην οικία μου. Δυστυχώς ήταν λάθος να πιστέψω ότι με την επιστροφή μου θα άλλαζα γνώμη στην σύζυγό μου, θα τα ξαναβρίσκαμε και θα διαμέναμε όλοι μαζί σαν οικογένεια αγαπημένοι κάτω από την ίδια στέγη.Η συμπεριφορά τόσο της συζύγου μου όσο και των παιδιών μου ήταν επιθετική προς εμέ. Τα τέκνα μου καταφανώς επηρεασμένα από τη σύζυγό μου δε με ήθελαν κοντά τους πολλώ μάλλον αφού και αυτά ήθελα να κάνουν τη ζωή τους χωρίς τον πατρικό έλεγχο. Πριν μια εβδομάδα όταν απουσίαζαν τα τέκνα μας από την οικία μας, μαλώσαμε με τη σύζυγό μου. Για ακόμη μια φορά άρχισα να την παρακαλώ και κυριολεκτικά να την ικετεύω να τα ξαναβρούμε αφού την αγαπούσα και δεν μπορούσα να ζήσω χωρίς αυτήν, αυτή όμως ήταν ανένδοτη και φώναζε να την αφήσω ήσυχη και να φύγω αμέσως από το σπίτι. Ουδόλως την απείλησα ούτε την χτύπησα».«Θα πήγαινε ταξίδι»Αναφερόμενος στο στυγερό έγκλημα που διέπραξε ο 55χρονος ισχυρίστηκε πως η γυναίκα τον απαξίωσε όταν εκείνος της ζητούσε να τα ξαναβρούνε. Στο υπόμνημά του αναφέρει: «Πριν δύο μέρες πρόσεξα πως η θυγατέρα μας είχε ετοιμάσει τις βαλίτσες της για να πάει ταξίδι. Το ίδιο είχε κάνει και η σύζυγος μου και αμέσως την ρώτησα που θα πήγαινε. Εκείνη μου αποκρίθηκε ειρωνικά ότι δε μου πέφτει λόγος για το τι θα κάνει, ότι θα πήγαινε όπου ήθελε και πως δε χρειαζόταν την άδεια μου.Εγώ της απάντησα με ιδιαίτερη στεναχώρια για τον τρόπο που μου φερόταν πως αυτό δεν είναι σωστό και πως είμαστε παντρεμένοι και δεν μπορεί να φεύγει χωρίς να μου λέει που πάει και με ποιον. Την επίδικη ημέρα γύρισα από την εργασία μου στην οικία μας στις 22:30 περίπου, έκανα ένα μπάνιο και ξάπλωσα ενώ η σύζυγος μου καθόταν στην κουζίνα. Δεν μπορούσα να κοιμηθώ, ένιωθα συναισθηματικά και ψυχολογικά ράκος από τις μεταξύ μας συγκρούσεις και διενέξεις και από τα όσα συνέβαιναν στην σχέση μας και πως παρά το γεγονός πως την ικέτευα να τα ξαναβρούμε για ακόμη μια φορά η γυναίκα που λάτρευα με απαξίωνε και ετοιμαζόταν να με «εγκαταλείψει» για να πάει ταξίδι».«Να εξαφανιστώ από τη ζωή της»Έπειτα, ο κατηγορούμενος ισχυρίζεται ότι πήγε στην κουζίνα που βρίσκονταν η σύζυγός του και τη ρώτησε γιατί φεύγει και που θα πάει και πως γίνεται να μην τον σκέφτεται καθόλου ενώ εκείνος της ζητεί επανασύνδεση. «Αυτή άρχισε να μου φωνάζει ότι είμαι ηλίθιος που δεν έχω καταλάβει ότι όλα έχουν τελειώσει μεταξύ μας και να εξαφανιστώ από τη ζωή της» υποστηρίζει ο 55χρονος.Στη συνέχεια αναφέρει: «Τότε της αποκρίθηκα πως αφού αισθάνεται έτσι γιατί δε φεύγει από το σπίτι και αυτή μου απήντησε ειρωνικά πως όταν θα έρθει η ώρα θα φύγει και δεν θα της πω εγώ τι θα κάνει και να σηκωθώ εγώ να φύγω από το σπίτι. Πήγα να την πλησιάσω και εξαίφνης μου έριξε μια δυνατή κλωτσιά κοντά στα γεννητικά όργανα και έφυγε προς το σαλόνι και κάθισε στον καναπέ. Χωρίς να σκεφτώ λογικά άρπαξα το μαχαίρι που είδα στο πάγκο της κουζίνας και πήγα προς το σαλόνι όχι όμως για να την απειλήσω αλλά έχοντας το, στραμμένο προς το στήθος μου, και της είπα απόψε θα τα τελειώσουμε όλα, εννοώντας τις μεταξύ μας διενέξεις και την σχέση μας, το σπίτι και την κοινή διαμονή.Αυτή μόλις είδε το μαχαίρι στραμμένο στο στήθος μου, μου είπε «σταμάτα τι πας να κάνεις εκεί» και τότε σκέφτηκα ότι μπορεί και να το μετάνιωσε, ακούμπησα στο τραπεζάκι το μαχαίρι και έκατσα δίπλα της και την ρώτησα που θα πάει ταξίδι και με ποιον, όταν ξέρει πόσο την αγαπάω και ότι θέλω να τα ξαναβρούμε».Άρχισε να «γελάει χαιρέκακα»Ο κατηγορούμενος υποστηρίζει πως το θύμα άρχισε τότε να «γελάει χαιρέκακα» και εν συνέχεια να του φωνάζει πως είναι «γελοίος», ότι τον σιχαίνεται και ότι δεν είναι άντρας και ότι στη ζωή της «ήθελε έναν άντρα και όχι κάποιον να τρέχει από πίσω της σαν το σκυλάκι».Στη συνέχεια, ο 55χρονος υποστήριξε: «Δεν πίστευα αυτά που άκουγα και πήγα να της ακουμπήσω το πόδι για να ηρεμήσει μήπως και σταματήσει να με προσβάλει. Εκείνη όμως μου έριξε μια δυνατή κλωτσιά στο πόδι μου και τότε θόλωσε το μυαλό μου. Δε σκέφτομαι λογικά, άρχισα να τρελαίνομαι, της έριξε μια μπουνιά στο μπράτσο και αυτή άρχισε να φωνάζει βοήθεια. Αρχίσαμε να τσακωνόμαστε και με έβριζε με σκαιές εκφράσεις και τότε άρπαξα το μαχαίρι από το τραπεζάκι και την χτύπησα μια φορά, νομίζω στην αριστερή μεριά του σώματος στα πλευρά της αλλά δε θυμάμαι ακριβώς. Έπεσε κάτω και είδα αίμα να τρέχει από την πληγή, πανικοβλημένος τράβηξα το σεντόνι που ήταν στον καναπέ και προσπάθησα να σταματήσω με αυτό την αιμορραγία.Ξαφνικά σταμάτησε να κουνιέται και κατάλαβα ότι είχε πεθάνει. Σηκώθηκα, με το σεντόνι να έχει καλύψει το πρόσωπο της, προφανώς κατά την προσπάθεια μου να σταματήσω την αιμορραγία και όχι δεμένο γύρω από το λαιμό της. Όντας σε κατάσταση σοκ αντιλαμβανόμενος το κακό που είχα προξενήσει και λειτουργώντας μηχανικά έβγαλε τα ρούχα που φορούσα, σκουπίστηκα με μία πετσέτα και έφυγα από την οικία παίρνοντας το κινητό μου και τα κλειδιά του αυτοκινήτου. Κάλεσα τον άντρα της αδερφής της συζύγου μου και του είπα ότι δεν άντεξα άλλο σκότωσα την Κατερίνα και πάω να αυτοκτονήσω και να προσέχει τα παιδιά μου και στη συνέχεια κάλεσα τον υιό μου και του είπα ότι έφυγα από το σπίτι, έγινε μακελειό και να καλέσει την αστυνομία.«Να σκοτωθώ»Οδήγησα προς την παραλιακή ψάχνοντας κάποιο άνοιγμα στο δρόμο προκειμένου να πέσω με το αυτοκίνητο μου και να σκοτωθώ. Κάποια στιγμή ζαλίστηκα και έχασα τον έλεγχο του αυτοκινήτου μου με αποτέλεσμα αυτό να πέσει σε ένα χαντάκι και να τραυματιστώ. Σαστισμένος και έχοντας συνείδηση του γεγονότος πως είχα αφαιρέσει τη ζωή της γυναίκας μου που αγαπούσα και δεν είχε κανένα νόημα η δική μου ζωή, πήρα ένα μαχαίρι που είχα στο ντουλαπάκι του αυτοκινήτου μου και προσπάθησα να κόψω τις φλέβες μου ενώ κατάφερα και χτυπήματα στην κοιλιακή μου χώρα αλλά πάλι δεν κατάφερα να αυτοκτονήσω. Δεν ήθελα πλέον να ζω μετά από αυτό που έκανα.Σε απόλυτη σύγχυση βγήκα στο δρόμο και προσπάθησα να σταματήσω κάποιο διερχόμενο αυτοκίνητο αλλά κανένας δεν σταματούσε. Τελικά πρωινές ώρες σταμάτησε ένα αυτοκίνητο και αφού είπα στον οδηγό ότι σκότωσα τη γυναίκα μου, αυτός κάλεσε την αστυνομία και το ΕΚΑΒ».«Τα τέκνα μου να με συγχωρέσουν»Επίσης, ο 55χρονος υποστήριξε ότι έχει μετανιώσει για ό, τι έκανε. «Εύχομαι» -είπε -«κάποια στιγμή να μπορέσουν τα τέκνα μου να με συγχωρέσουν. Από τα ανωτέρω ιστορούμενα πραγματικά περιστατικά αποδεικνύεται πως δεν είχα δόλο να σκοτώσω τη σύζυγό μου, δεν το είχα σχεδιάσει και δεν το είχα προαποφασίσει. Τέλεσα την πράξη υπό το κράτος έντονη ψυχική υπερδιέγερσής και δε σκεφτόμουν λογικά αλλά ήμουν τρελαμένος. Όταν δε συνειδητοποίησα πως είχα αφαιρέσει τη ζωή της συζύγου μου προσπάθησα να αυτοκτονήσω γιατί η ζωή μου δεν είχε καμία αξία χωρίς την παρουσία της ενώ από την πρώτη στιγμή ομολόγησα την πράξη μου χωρίς καν να διανοηθώ να αποπροσανατολίσω τις αρχές».Τέλος, ο κατηγορούμενος υπέβαλε στην ανακρίτρια αίτημα για διορισμό πραγματογνώμονα έτσι ώστε να διενεργηθεί ψυχιατρική εξέτασή του.",https://www.tovima.gr/wp-content/uploads/2022/06/29/GYNAIKOKTONIA-KOUKAKI-600x400.jpg,Ο δράστης της γυναικοκτονίας στο Κουκάκι περιγράφει στο υπόμνημά του πώς έφτασε στη δολοφονία της 46χρονης.,2022,6,29
https://www.tovima.gr/2022/06/24/society/gynaikoktonia-sto-koukaki-se-diastasi-to-zeygari-zousan-se-ksexorista-spitia/,Γυναικοκτονία στο Κουκάκι: Σε διάσταση το ζευγάρι – Ζούσαν σε ξεχωριστά σπίτια,2022-06-24,13:15,Κοινωνία,Newsroom,Ο 53χρονος προσπαθούσε να πείσει την 46χρονη να τα ξαναβρούν,"Φως στην γυναικοκτονία στο Κουκάκι, όσον αφορά στη σχέση που είχε το ζευγάρι, ρίχνουν αποκαλύψεις γειτόνων.Ο 53χρονος δράστης δολοφόνησε τη γυναίκα του με κουζινομάχαιρο έπειτα από καυγά που είχαν, λίγο μετά τη 1 μετά τα μεσάνυχτα ενώ μετά την αποτρόπαια πράξη του επιχείρησε να βάλει τέλος στη ζωή του.Σύμφωνα με πληροφορίες του in ο 53χρονος φέρεται να μην έμενε στο ίδιο σπίτι με το 46χρονο θύμα, καθώς το ζευγάρι φαίνεται πως βρισκόταν σε διάσταση.Ωστόσο οι σχέσεις του ζευγαριού φαίνεται να ήταν καλές ενώ είχαν κρατήσει επικοινωνία. Μάλιστα σύμφωνα με μαρτυρίες, ο 53χρονος την επισκεπτόταν συχνά θέλοντας να τα ξαναβρούν.Η τελευταία φορά όμως που βρεθήκανε αποδείχθηκε μοιραία για την 46χρονη, καθώς το ζευγάρι τσακώθηκε με αποτέλεσμα ο 53χρονος να δολοφονήσει άγρια τη πρώην σύντροφό του.«Σκότωσα τη μητέρα σου»Ο 53χρονος, αφού μαχαίρωσε στον θώρακα και τον λαιμό τη γυναίκα του, πήρε τηλέφωνο τον γιο του και του είπε: «Σκότωσα τη μητέρα σου!».Ο νεαρός ήταν έξω και διασκέδαζε όταν τον κάλεσε ο πατέρας του και του ανακοίνωσε ότι έχει δολοφονήσει τη μητέρα του. Αμέσως, επέστρεψε στο σπίτι και βρέθηκε μπροστά την απόλυτη τραγωδία.Το χρονικό της νέας τραγωδίαςΌλα έγιναν λίγο μετά τη 1:00 της Παρασκευής, στο διαμέρισμα επί της οδού Ματρόζου στο Κουκάκι.Η γυναίκα είχε μαχαιριές στο θώρακα και στο λαιμό και ήταν τυλιγμένη σε υφάσματα που, σύμφωνα με πληροφορίες, ήταν οι κουρτίνες του σπιτιού.",https://www.tovima.gr/wp-content/uploads/2022/06/24/EV_240622_KOYKAKI-6-1024x683-copy.jpg,Ο 53χρονος προσπαθούσε να πείσει την 46χρονη να τα ξαναβρούν,2022,6,24
https://www.tovima.gr/2022/06/24/society/gynaikoktonia-sto-koukaki-aytos-einai-o-53xronos-drastis-ti-eipe-ston-gio-tou/,Γυναικοκτονία στο Κουκάκι: Αυτός είναι ο 53χρονος δράστης  – Τι είπε στον γιο του,2022-06-24,10:30,Κοινωνία,Newsroom,"Ο 53χρονος που φέρεται να δολοφόνησε τη γυναίκα του στο διαμέρισμά τους στο Κουκάκι, νοσηλεύεται ακόμα στο ΚΑΤ","Μία ακόμα γυναικοκτονία τα ξημερώματα της Παρασκευής στο Κουκάκι συγκλονίζει τη χώρα. Ο φερόμενος ως δράστης, σύζυγος του θύματος φαίνεται πως τηλεφώνησε στον γιο του αφού είχε μαχαιρώσει τη 46χρονη γυναίκα του και του είπε «Σκότωσα τη μητέρα σου». Στη συνέχεια εξαφανίστηκε, έως ότου εντοπιστεί από τις αρχές σήμερα το πρωί καθώς είχε πέσει με το αυτοκίνητό του από γκρεμό στην Παλαιά Φώκαια. Σύμφωνα με τις πρώτες πληροφορίες είχε προσπαθήσει να αυτοκτονήσει.Σύμφωνα με πληροφορίες τα πρώτα λόγια του γυναικοκτόνου στους αστυνομικούς ήταν:  «Ήπια κάτι μπύρες το βράδυ… γύρισα σπίτι και η γυναίκα μου είχε ετοιμάσει βαλίτσες να φύγει και τη χτύπησα». Την άτυχη γυναίκα βρήκε σε λίμνη αίματος ο γιος της που έσπευσε στο σπίτι της οδού Ματρόζου στο Κουκάκι μετά το τηλεφώνημα νωρίς τα ξημερώματα της Παρασκευής.Στη γειτονιά της γυναίκας που δολοφονήθηκε με άγριο τρόπο, οι γείτονες δηλώνουν συγκλονισμένοι. «Είμαι σοκαρισμένη» δηλώνει γυναίκα που έμενε δίπλα στο ζευγάρι που εκτελούσε χρέη διαχειριστών στην πολυκατοικία της οδού Ματρόζου.«Έχω μείνει άφωνη, έδειχναν πολύ ήσυχο ζευγάρι» αναφέρει. «Τα ξημερώματα κάποιος ήρθε και μου χτύπησε την πόρτα αλλά δεν απάντησα» λέει η ίδια.Διαβάστε επίσης: Κουκάκι: Τι λέει γείτονας του ζευγαριού«Έχω συγκλονιστεί, απίστευτα πράγματα» ανέφερε μια άλλη γειτόνισσα. Λίγο πριν τις 9 οι κουμπάροι του ζευγαριού κατέφθασαν στην πολυκατοικία. «Είναι δύσκολες ώρες» ανέφεραν μονάχα χωρίς να προχωρήσουν σε περαιτέρω δηλώσεις.Γυναικοκτονίες χωρίς τέλοςΗ δολοφονία της 46χρονης στο Κουκάκι είναι η πέμπτη κατά σειρά το 2022. Σχεδόν μία γυναίκα δολοφονείται κάθε μήνα από σύντροφο ή πρώην σύντροφό της. Μιλώντας στην ΕΡΤ, η Εβίτα Βαρελά σχολίασε ότι «είναι εξαιρετικά πολλές οι περιπτώσεις και έχουμε χάσει πια το λογαριασμό. Δυστυχώς παρατηρείται ένας αρνητικός μιμητισμός σε όλες αυτές τις γυναικοκτονίες και παράλληλα μια πρωτόγνωρη εξοικείωση».Επιχειρώντας να ερμηνεύσει τις δολοφονίες γυναικών από μέλη του οικογενειακού τους περιβάλλοντος (πατέρας, σύζυγος, σύντροφος, γιος κ.λπ.) δήλωσε πως «αυτό εξηγείται από τη σχέση εξουσίασης η οποία καλλιεργείται όλα αυτά τα χρόνια και υπάρχει και μια ανοχή από τη σχέση οικονομικής εξάρτησης των γυναικών από τους άντρες».Πρότεινε μάλιστα ότι σε οικογενειακά περιβάλλοντα με περιστατικά βίας οι γυναίκες, που ενδεχομένως θέλουν να εγκαταλείψουν το εχθρικό περιβάλλον που διαβιούν να μην ανακοινώνουν την αποχώρησή τους. «Δυστυχώς κλιμακώνεται η βία», πρόσθεσε η νομικός.",https://www.tovima.gr/wp-content/uploads/2022/06/24/EV_240622_KOYKAKI-6.jpg,"Ο 53χρονος που φέρεται να δολοφόνησε τη γυναίκα του στο διαμέρισμά τους στο Κουκάκι, νοσηλεύεται ακόμα στο ΚΑΤ",2022,6,24
https://www.tovima.gr/2022/06/24/society/koukaki-apopeira-aytoktonias-gia-ton-feromeno-drasti-tis-gynaikoktonias-epese-se-gkremo-me-aytokinito/,Κουκάκι: Απόπειρα αυτοκτονίας για τον φερόμενο δράστη της γυναικοκτονίας – Επεσε σε γκρεμό με αυτοκίνητο,2022-06-24,08:11,Κοινωνία,Newsroom,"Όλα έγιναν λίγο μετά τη 1:00 της Παρασκευής, στο διαμέρισμα επί της οδού Ματρόζου στο Κουκάκι","Απόπειρα αυτοκτονίας έκανε ο φερόμενος δράστης της νέας γυναικοκτονίας στο Κουκάκι, με θύμα μια 46χρονη γυναίκα η οποία βρέθηκε μαχαιρωμένη και εντοπίστηκε από τον γιο της, τα ξημερώματα της Παρασκευής.Ο 53χρονος άνδρας, για τον οποίο οι Αρχές είχαν εξαπολύσει ανθρωποκυνηγητό, επιχείρησε να βάλει τέλος στη ζωή του, πέφτοντας στο κενό με το αυτοκίνητό του σε περιοχή της παραλιακής.Με τη βοήθεια διερχόμενου οδηγού, μεταφέρθηκε στο ΚΑΤ όπου και νοσηλεύεται.Όπως επιβεβαίωσε και ο πρόεδρος αστυνομικών Ν/Α Αττικής Γ. Καλλιακμάνης, ο άνδρας τελικά έπεσε σε κάτι βράχια και μεταφέρθηκε στο νοσοκομείο.Ο 53χρονος, αφού μαχαίρωσε στον θώρακα και τον λαιμό τη γυναίκα του, πήρε τηλέφωνο τον γιο του και του είπε: «Σκότωσα τη μητέρα σου!». Ο νεαρός ήταν έξω και διασκέδαζε όταν τον κάλεσε ο πατέρας του και του ανακοίνωσε ότι έχει δολοφονήσει τη μητέρα του. Αμέσως, επέστρεψε στο σπίτι και βρέθηκε μπροστά την απόλυτη τραγωδίαΤο χρονικό της νέας τραγωδίαςΌλα έγιναν λίγο μετά τη 1:00 της Παρασκευής, στο διαμέρισμα επί της οδού Ματρόζου στο Κουκάκι.Τη νεκρή γυναίκα εντόπισε ο γιος της μέσα σε λουτρό αίματος, ειδοποιώντας άμεσα την Αστυνομία και το ΕΚΑΒ.Ο συζυγοκτόνος έφυγε από το σπίτι μετά το έγκλημα, ενώ στο σημείο βρίσκονται αστυνομικοί της Ασφάλειας και ιατροδικαστής που θα εξετάσει τη σορό της άτυχης γυναίκας.Η γυναίκα είχε μαχαιριές στο θώρακα και ήταν τυλιγμένη σε υφάσματα που σύμφωνα με πληροφορίες ήταν οι κουρτίνες του σπιτιού.Εικάζεται, δε, πως η άτυχη γυναίκα ήταν θύμα ενδοοικογενειακής βίας.Μια γυναικοκτονία σχεδόν κάθε μήναΠρόκειται για την πέμπτη γυναικοκτονία εντός του 2022, όπερ σημαίνει πως μια γυναίκα πέφτει νεκρή σχεδόν κάθε μήνα από τα χέρια του συζύγου ή του συντρόφου της.Τον Φεβρουάριο του 2022, μια 79χρονη πέφτει νεκρή από τα χέρια του συζύγου της, μετά από καυγά.Ο ίδιος προσπάθησε να κρύψει τα ίχνη του, λέγοντας ότι η γυναίκα έπεσε και χτύπησε. Ωστόσο λίγη ώρα αργότερα και ενώπιον των αστυνομικών αναγκάστηκε να ομολογήσει το έγκλημα.Τον Μάρτιο, έναν μήνα αργότερα, ένας 41χρονος, γνωστός για τις δράσεις του με τη Χρυσή Αυγή, πυροβόλησε εν ψυχρώ την πρώην σύντροφό του που διακομίσθηκε σε κρίσιμη κατάσταση στο νοσοκομείο και τραυμάτισε την ανήλικη κόρη της με κοντόκαννη καραμπίνα.Ο ίδιος μάλιστα όχι μόνο δεν ντράπηκε για την αποτρόπαια πράξη του αλλά την ονόμαζε μάλιστα και… αγώνα.Λίγο νωρίτερα είχε γράψει στο Facebook: «Όλο και πιο κοντά στον τελευταίο αγώνα, το μόνο πράγμα που δεν φοβήθηκα ποτέ είναι ο θάνατος».Τον Μάιο, μια 43χρονη φαρμακοποιός στραγγαλίζεται από τον σύζυγό της, επειδή της ζήτησε να χωρίσουν.Λίγο μετά ο ίδιος επιχειρεί να βάλει τέλος στη ζωή του, όμως μάταια.Λίγο πριν ξεκινήσουν οι καλοκαιρινές διακοπές και ενώ τα εγγόνια της ετοιμάζοντας να περάσουν το καλοκαίρι δίπλα στη γιαγιά τους, μια 69χρονη στη Δράμα δολοφονείται από τον σύζυγό της.Η ίδια είχε μάλιστα αποκαλύψει σε φίλη της ανησυχούσε για τη ζωή της. «Θα με σκοτώσει με καραμπίνα» είχε πει χαρακτηριστικά.",https://www.tovima.gr/wp-content/uploads/2022/06/24/photo1656046315-1-600x450.jpg,"Όλα έγιναν λίγο μετά τη 1:00 της Παρασκευής, στο διαμέρισμα επί της οδού Ματρόζου στο Κουκάκι",2022,6,24
